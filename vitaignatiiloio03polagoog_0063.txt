AN. 1550 57

adspirabant‚ qui peculiari cura, tamquam nostri futuri, in reli·
giosis moribus ac pietate formabantur ¹.

125. Cum P. Franciscus extra civitatem ad dominam quam-
dam ac nobilem, quae aegrotabat, accessisset, et Sanctissimo
Eucharistiae Sacramento refecisset, ad ecclesiam ejus loci ve-
nienS, complures parochos ac sacerdoteS, funus defuncti sacer-
dotis celebranteS, ad officium sacerdotale digne obeundum pio
sermone est adhortatus; quem non solum libenter audierunt et
gratias egerunt, sed ex eis aliqui familiaritatem cum eo inire
voluerunt; et ad spiritualia exercitia inde accessuri putabantur;
quorumdam enim profectus in eisdem exercitiis alios ad ea ex·
petenda invitabat. Pia crebro communicandi consuetudo etiam
extra Bononiam compluribus in locis recepta est, dum parochi
externi quod in divae Luciae templo videbant, imitari conaban-
tur; et hac ratione, frequenti scilicet confessionis ac communio-
nis usu, eximius in multorum animis fructus provenit.

126. Aliqui juvenes ad Societatis vocationem idonei admitti
se in ea postulabant3 quamvis aetas in quibusdam provectior, in
aliis etiam perseverantia major exspectata est3 et ii adolescentes
non tantum ex Bononiensibus erant, sed etiam ex aliis loci cu-
jusdam ‚ qui Chapugnanum nuncupatur, ex quo quatuor bene
instituti in timore Dei ac morigerati id postulabant ².

127. Frater noster Stephanus Capumsachus , cum ethica
febre confirmata Meldulae laboraret, et mors illi certa immine-
ret, a Domino Leonello Pio, ejus loci domin0, in lectica ad Col·
legium nostrum Bononiense, ubi inter fratres mori optabat, de·
ductus est, et die 20 Septembris spiritum suum Conditori suo
reddidit, cum omnia ecclesiae Sacramenta sancte recepisset,
et post diuturnum morbum patienter admodum et cum aedifi-
catione toleratum, usque ad ultimum flatum pie semper lo-

quenS, a peregrinatione hujus vitae in patriam, ut speramuS,
migravit ³.

 

¹ Polancus, ex commissione, Patri Paschasio Broet , eorum , quos in Societatem
Bononiae admisit, quos Romam mittere, quos secum retinere possit, donec mature·
scant; idem Joanni Victoria, de litteris, exercitiis, etc., 19 Aprilis, et de ejus studiis
theologiae praesertim, SMai13 eidem ut fundamenta solida humaniorum litterarum,
facere curet et non multos sed optimos his initiis legat auctores. 6 Septembris.

² Polancus, ex commissione, Patri Paschasio Broet, de iis , qui Societatem ingredi
postulant. nt eorum indolem, etc., et etiam externam speciem, qualis sit, accurate
describat, 3 Maii.

³ Polancus, ex commissione, Patri Paschasio Broet , de Stephano Capumsacho , ut
eum,si iter facere valeat , in patriam mittat, mense Augusti.

