506 Canos. Soc. Jsss.

id solum , sed alios etiam , qui infamiam hanc spargebant, adi·
bant et veritatem eis objiciebant et ad famae restitutionem stimu-
labant. Eo experimento edocta fuit Societas quod non ad aedifi·
cationem pertineat idem templum cum saecularibus commune
habere, ne ab aliis quae perperam geruntur, nostris adscriban-
tur. Hunc tamen falsum sed perniciosum rumorem facile veri-
tas ipsa prostravit et extinxit.

223. Adhibitus est etiam corrector schoIiS, quod ubique
Ρ. IgnatiuS, quoad ejus fieri poterat, nostris in scholis curabat.
Quia etiam aliquos Romam venienteS, cum sibi utiles fore con-
jectabant, penes se retinebant, de quibusdam etiam admittendis
in Societatem parum exactas informationes Romam mittebant,
injunxit P. IgnatiuS, ne quem hujusmodi sine facultate accepta
retinerent et ut eorum, qui admitti volunt, dotes diligenter de·
scriberent, capita etiam, de quibus informatio scribenda erat,
transmissa sunt.

’ 224. Ρ. Andreas ut muneri suo diligentius satisfaceret, quo-
tidie per horam' unam concionem ad fratres nostros privatam
habebat, diebus autem festis per duas horas, Quamvis autem
ejus labor moribus quorumdam ,non parum contulisset, quia
studiis impedimentum adferebat et res erat in Societate insolita,
praescribente id Ρ. Ignati0, ad eam moderationem res est redu·
cta ut semel singulis hebdomadis hanc exhortationem haberet ¹.

225. Crebro nostri Prolegatum vel negotiorum ‘vel officii
causa adibant, qui memorem ,esse se promissioniS, quam ali·
quando fecerat de Collegio societatis applicando ostendebat.
Nam fundatio illa familiae Saulorum jam inchoata fuerat ad Ca·
rignanum (sic Vocant situm quemdam, bonum quidem sed a fre·
quentia civium remotum), non tamen eo consilio ut Collegium
Societatis institueretur3 sed Archiepiscopus GenuensiS, qui
Prolegatus erat Bononiae, cum auctoritatem ea in familia, ut
senex et ArchiepiscopuS, haberet, opus illud in Societatis Colle·
gium convertere cogitabat.

226. Confessionum fructus non poenitendi percipiebantur;
inter quos aliqua restitutio magni momenti fuit et aliquae con-
cordiae inter dissidentes initae. Cum autem paulo post alio mis-

 

¹ Polancus , ex com.1 Andreae Gali-aneno, ne quid novi inducat nconsulto Fran·-
cisco Palmio et aliis, ll Junii.

