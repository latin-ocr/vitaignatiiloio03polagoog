ΑΝ. 1551 ’ , 367

usque ad horam prandii jam imminentem huic piolabori dabat·,
et aliquando vix duas horas dormierat, et jam adportam com-
plures ut eorum audirentur confessiones exspectabant. Multi
autem et se et bona sua arbitrio nostrorum omnino submitte-
bant, nihil aliud quam quod injunctum ipsis esset facturi. Aliqui
clerici, qui in concubinatu publico erant, cum magna poeniten-
tiae significatione concubinas reliquerunt. concurrebant autem
sacerdotes ad sua dubia nostris proponenda, et eorum consilio
dirigi in omnibus cupiebant. Mulier quaedam, quae, cum con·
jugata esset, apud alium quam suum maritum vivebat, licet ille
etiam conjugatus esset, et amore captus tanquam ductam in
uxorem se velle retinere fingeret, compuncta nihilominus illa ab
eo recessit; et cum alia quaedam, in simili peccato manens, nul-
lis exhortationibus ab amico separari posset, alia ratione Do·
minus illam separavit; nam ille ipse, apud'quem haerebat, eam
occidere volens vulneravit, et ita ad se reversa et punitionem
Dei agnoscens resipuit; quae res populum etiam terruit et' ob·
sequentiorem nostrorum admonitionibus fecit. Quindecim de·
mum aut sexdecim homineS, ut *ejusmodi peccata publica vita-
rentur, ex oppido dimissi sunt; alii in uxores suas concubinas
duxerunt. Cum autem propter matrimonium quoddam gravis-
sima scandala consecutura viderentur, quia, cum sponsus ad
puellam ducendam die praescripto cum magna consanguineo·
rum et amicorum turba veniret, et pater virginis obviam ei
sactus significaret res paratas non esse ad nuptias, sponsus ad
injuriam id suam factum esse interpretatus est; et convocatis
consanguineis et amiciS, constitutum est inter eos ut armis in·
juriam ulciscerentur. Cum autem consanguinei virginis ejns
patri, qui primarius etiam erat, frequentes adessent, magna
concertatio et periculosa impendebat. Hoc cum P. Cornelius
intellexisset, magno sane labore cum ad se rejici hoc negotium
impetrasset, omnia, Deo J'uvante, antequam ab eo recederet,
composuit3 ut tam sponsus quam sponsa et ipsorum consangui-
nei cum magna consolatione velut parentem omnium eum
existimarent3 et praeter odia et discordias evitatas, hoc matri·
monio fere tercenti homines inter se dissidentes mutuo sibi
invicem reconciliati sunt, quorum aliqui offensas gravissimaS,
ubi et casus mortis inciderant , condonarunt.

413. Inter hos duo fratres erant; qui, quod essent primarii

