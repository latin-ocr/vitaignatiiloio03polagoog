384 Cimon. Soc. Jsss.

suis litteris fatetur. Emendatis vero moribus christianorum eis-
demque in christiana religione melius instructiS, multos ex gen-
tilibus ad Christum adduxit; e't omnes illis finitimi adduci ad
fidem potuissent, si plures operarii eis instituendis vacassent.

441. Quatuordecim Juvenes ac viros P. Leonardus admisit
in societatem suam, qui fere omnes Brasilicam linguam tene·
bant, ut, cum alii sacerdotes ex Portugallia mitterentur, fratres
hos invenirent, qui eis et coadjutores et interpretes esse pos·
sent, et, inter gentilium populos ingrediendo, ad Christum eos
adducerent. Quingentis fere leucis versus mare eadem lingua
omnes utuntur; hi tamen illis hostes sunt, et se mutuo et occi-
dunt et comedunt, postquam diu ligatos sub custodia suarum
filiarum tenuerunt; et si interim ex illis liberos suscipiunt, illos
etiam comedunt. Usque adeo barbaries hominum illorum ani-
mos occupavit.

442 ¹. Cum aliquos in servitutem illi christiani injuste rede·
gissent, et tamen exhortationibus P. Leonardi quidam lusitano-
rum suos servos liberos dimisissent, injunxit P. Nobrega eidem
Leonard0‚ ut eos ad suas provincias deduceret. Cum autem, ut
id exsequeretur, navigio ad Portum Securum pervenisset, po-
pulum illum valde tumultuantem et jam jam in arma civilia rui·
turum invenit; sed, Deo juvante, ad concordiam eos homines
reduxit et major eorum pars publice offensam sibi mutuo in
ecclesia condonarunt, et amici manserunt3 aliis officiales regii
providerunt, qui cum classe eo pervenerant. Navigans denuo
Leonardus ad portum Spiritus Sancti, ubi ex nostris erat P. Al-
phonsus Blasius soluS, pervenit et concionatus est illi populo,
ubi nunquam ad id usque tempus verbum Dei praedicatum fue·
rat. Major pars eorum hominum in peccatis vivebat, sed brevi
tempore commoti et resipiscentes non cessabant laudare Deum,
qui a tenebris tot peccatorum ipsos eripuisset. Mensem sere in·
tegrum Patrem hunc retinuerunt, qui, eo tempore saepius con-
cionatus et, multorum confessionibus auditiS, effecit ut aliqui
suas concubinaS, quas domi habebant, in uxores ducerent, et
alia plurima ad animarum illarum profectum secuta sunt. Ser-
vos etiam christianorum singulis noctibus ab opere redeuntes

¹ Multa ex hoc capite, quod sequitur, praeponenda videntur iis, quae hactenus dicta
nunt. (Ita Polancus manu propria in margine.)

