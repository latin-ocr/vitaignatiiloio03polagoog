365 ⁷ szox. Soc, JES.

bat; quem fructum cum ille Doctor Pedraza admiraretur, a Spi-
ritu Sancto moveri corda civium affirmabat, qui antea nullis
praedicationibus adduci potuerant, ut extra quadragesimae
tempus confiterentur. Magna itaque morum ac vitae in civitate
per Dei gratiam facta est mutatio. Cum autem EpiscopuS, im·
minente quadragesimae tempore, alio mittere hos Patres con-
stituisset, eis ad se vocatis significavit quoddam esse oppidum
suae dioecesis, quod magnopere ipsorum doctrina et exemplo
indigeret, quoniam tam clerici quam laici multi in peccatis pu·
blicis versarentur.

411. Cum nostri se paratos obtulissent, pedites et sine pe·
cunia, quamvis illam et J‘umenta Episcopus amanter offerebat,
cum amplis facultatibus spiritualibus in illud oppidum profecti
sunt, quod Castellum de David dicebatur, prope Castellae re·
gnum situm. InJunxit autem ut in prima concione P. Alphonsus
T egliez suo nomine omnibus tam ecclesiasticis quam saeculari·
bus poenas omnes ac punitionem, quam pro peccatis publicis
promeriti erant, remitti significaret, dummodo in posterum re·
sipiscerent. Fuerunt ergo illo in oppido initio cum timore ex·
cepti; aliqui enim eos InquisitoreS, alii Commissarios apostoli·
cos advenisse sparserant; sed concionator quidam ordinis mi·
norum, cui Societas nota erat, in quadam concione ‘cum multa
in laudem Societatis dixisset, et ut eorum doctrina se juvari si·
nerent commendasset, suggestum ecclesiae primariae nostris
reliquit; ubi P. Alphonsus concionari coepit. Doctrinam nihilo·
minus christianam a prandio docebat. Et large communicatis
ab Episcopo facultatibuS, prout expedire judicabat, utenS, aliis
sacerdotibus injunxit, ut nullum concubinarium publicum absol-
vcrent, sed ad se mitterent. Hujus autem negotii curam P. Cor·
nelius suscipiens diligenter curavit ut publica peccata, quae ma·
gnam offendiculi causam populo praebebant, de medio tolleren-
tur. Et quia perdifficile quibusdam erat, si in eodem oppido ma-
nerent, a peccatis abstinere, eos ex oppido pecunia adjutos,
cum opus erat (nam non deerant pii viri, qui ad id, quod neces-
sarium erat, subministrarent) dimittebat.

412. In his igitur et in audiendis confessionibus multorum
P. Cornelius quadragesimae tempus consumpsit; 'et cum dies
non sufficerent, bonam noctis partem poenitentibus Deo recon-
ciliandis tribuebat; a secunda enim hora post mediam noctem

