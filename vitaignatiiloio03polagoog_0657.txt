AN. 1552 651

dus tyrannidem nimis licenter exercere, sex ex nostris zelo Dei
commoti tentarunt an aliquos ab illo communi surore cum Dei
auxilio possent revocare. Inscio ergo P. Hieronymo, inter se
convenienteS, nudis pedibus, aperto capite, fune collo alligata,
in terramque demissa, hic crucifixum gestans manibuS, ille cal-
variam mortui, bini dare se in turbas et discurrere per frequen·
tia hominibus loca coeperunt. Adhortabantur homines ad poe-
nitentiam, et tribus aut quatuor locis conciones habebant de
morte, de jndici0‚ de saeculi vanitate'et poenitentiae fructu. Duo
ex eis carnes suas flagellis usque ad sanguinem afficiebant. N o-
vum hoc spectaculum fuit omnibus et admirationem attulit,
multorum furorem compressit, non paucis ad virtutem profuit,
et illis, qui incorruptum habebant judicium, probatum maxime
fuit et ad Dei gloriam et servitium cessit.

529. Post multam deliberationem de situ ac domo eligenda,
ad illam, quam inhabitabant, sunt conversi; quae paulo quidem
remotior est a populi frequentia, sed tamen quieta, spatiosa
et prospectum aeris et agri liberum habens. Hanc fere mille
aureis compararunt, quus pretii tertiam partem Archiepisco-
pus numeravit, et ab aliis amicis, quod reliquum erat, collatum
fuit. Coeperunt et templum aedificare et fundamenta ejus jece-
runt; quamvis ex parochia quadam vicina impedimentum ali-
quod habuerunt, nisi promitterent salva ipsis fore jura parochia-
lia nec ullum detrimentum acceptura, permittere novam hic ec-
clesiam fieri nolebant; sed tandem ab ea lite prosequenda desti-
terunt et nostri in ecclesiae suae aedificatione perrexerunt,
quae tamen, prout in illis initiis fieri poterat, non magna suit.
Numerus nostrorum tredecim vel quatuordecim non excedebat;
nam alii admissi alio mittebantur.

530. Sub initium hujus anni formula Collegiorum Italiae et
Siciliae missa fuit Valentiam, quod eam vellet P. Ignatius in
Hispaniensia nostra Collegia induci, et placebat illa quidem
P. Hieronymo valde ut medium efficaX, licet valde laboriosum,
ad civitates reformandas; Valentiae tamen propter generale
studium, in quo exercitia litterarum humaniorum, philosophiae
et theologiae tractabantur diligenter, non videbatur ea induci
posse.

531. Inter aliquos Romam missos a P. Hieronymo quidam
sacerdos cantaber, in studiis provectuS, fuit, ut ipse tamen fate-

