ΑΝ. 1552 479

explicandam susceperat, et quamvis nostri tantum ad confes-
sionem menstruam eos hortarentur, pro Collegiorum more,
tamen aliqui ipsorum crebrius confiteri cupiebant; nec deerant
ex eis qui ad Societatem adspirarent. Praestabat autem multum
aedificationis civitati quod, cum avaritia illis in locis regnare
'in multis videretur, nihil prorsus a nostris emolumenti ex hoc
docendi labore vel ex aliis ministeriis acciperetur, et dicebant
aliqui nullum opus ad Dei gloriam utilius et ad juventutis pro-
fectum institui posse.

146. Occasione filiorum parentes ipsorum ad confessionem
peccatorum faciendam apud nostros accedebant, et cum alii
aliOS, ut fieri solet, invitarent, hac ratione poenitentium numerus
etiam crevit3 inter quos aliqui erant qui compluribus annis non
fuerant confessi; alii, qui confiteri coeperant, licet in remotis
locis habitarent, ad Collegium tamen accedenteS‚ omnibus se
molestiis levari, dum peccata confitebantur, affirmabant; et qui-
dam prorsus a misero admodum statu vitiorum ad vitae purita-
tem se transtulerunt.

147. Ad hospitale P. Baptista se conserens aliquorum con-
fessiones audivit, inter quos unus cum lacrymis de saeculo re-
linquendo et religione adeunda firmum propositum concepit et
explicavit, alii etiam in magna afflictione constituti per sacra-
menta et colloquia pia consolationem acceperunt.

f 148. Mulier quaedam, quae in loco publico octo annos a ma·
rito sejuncta turpiter vixerat, curatum est ut marito reconcilia-
retur, praemissa utriusque generali confessione. Accidit etiam
ut quaedam mulier, dum filium nostris commendatura veniret,
ad vitam religione christiana dignam invitata non prius disces-
sit quam peccata confiteretur, qua de re ne cogitaverat quidem
prius; cum tamen magnopere spirituali auxilio indigeret.

149. Cum admonuisset Rectorem Patavini Collegii P. Igna-
‘tius ut juxta medici praescriptum in victu et vestitu nostrorum
se gereret, id se exsequi non posse significavit, cum sine pecu-
nia numerata, quam non habebat, carnes sumere cogerentur,
quas lanio non pro necessitate nostrorum sed pro sua voluntate
dabat. Nec in victu solum sed etiam in vestitu nostri penuriam
patiebantur; quod fundatoris viventis penuria cum charitate
conjuncta non aliud permitteret ¹.

¹ Polancus, ex com„ Elpidio Ugoletti , posse, si velit , protectorem Collegii consti-

