440 CflRox. Soc· Jsss.

mui Vicarii serviebat; et paulo post ecclesiam etiam ad usum
sacramentorum obtinuerunt, quae tamen cum ab habitationis
loco distaret et parum commodum esset scholasticis ad illam se
sacrorum gratia conferre, in ipso palatio sacellum in aula qua·
dam fuit concinnatum, ad quod etiam ipse Vicarius Sacramen-
torum percipiendorum gratia veniebat ¹.

54. Non latebat cives quod nostri multa incommoda et in
habitatione et in rebus ad victum et vestitum necessariis pate-
rentur (quas enim vestes Roma in aestate tulerant, eisdem hi-
berno tempore Perusii sed magis attritis uti oportebat); sed hoc
ipsum apud eos aedificationem ac Societatis existimationem au-
gebat. Unde cum quaedam matrona nobilis novam quamdam
domum inhabitatura cum suo marito esset, rogavit nostros ut
in ea prius Missae sacrificium aliquis noster sacerdos offerret,
ut sic fausta illis habitatio redderetur, ex quo ad maritum, parum
familiarem Societati, multum aedificationis accessit.

55. Frater Matthaeus Lachi, dominicanus, fidei Inquisitor,
. non exiguam nostris benevolentiam et charitatem ostendebat,
et suam operam ad omnia offerebat. A tam multis autem ad ex·
hortationes faciendas expetebantur, ut propensio ad hoc munus
magistri Edmundi abunde haberet se exercendi occasionem et
cum aedificatione multorum et, ut sperabatur, fructu id exerce·
bat. In difficultatibus ad casus conscientiae pertinentibus multis
etiam, sicuti etiam consiliis spiritualibus, satisfactum est3 inter
quos homines primarii erant. Scripturam sacram P. ipse Eve-
rardus Rector praelegere constituerat, sed penuria librorum ef-
fecit ne id hoc anno praestare posset, quos ne mutuo quidem
accipere poterat. Sed cum sub anni finem Abbatem monasterii
ΞΜ Petri, ordinis ΞΜ Benedicti, officii gratia inviseret, cumque
ille benevolum se cum toto suo monasterio exhiberet, et inter
benefactores suam ille partem habere intellexisset, ab eo libros
aliquos postulavit, quibus ad Scripturae lectionem juvaretur, et
obtinuit.

56. Commendabat Vicarius eidem Patri ut cujusdam con·
fraternitatis curam susciperet, quam quidam sacerdos Lauren--

¹ Polancus, ex com„ Everardo Mercuriano sociisque Perusii degentibus, eos ad pa·
tientiam adhortans et ut cum Patre Alphonso Salmeron de omnibus quae ad collegium

spectant conserant, a quo et magistri seu lectores poterunt de sua quisque schola,
quomodo se gerere debeant, melius instrui, 10 Septembris

