AN. 1552 “ * 579

381. Nuncius Apostolicus non solum ipse Sacramenta domi
nostrae sumebat, sed a tota sua familia, quae satis erat ampla,
cum nostris Sanctissimum Corpus Christi assumendO, Natalem
Domini voluit celebrari. Sed et alii plurimi, ad hoc ipsum acce·
denteS, non parum consolationis sua frequentia ac devotione
nostris attulerunt. At vix in aliis tanta animorum immutatio
visa est quanta in iis, qui in custodia publica detinebantur; qui,
cum initio surdas aures immo rebelles animos praeberent, ac
bene monentes deridere ac contemnere viderentur, tandem,
animi ferocitate ac pervicacia deposita, audire nostrOS, amare
et colere coeperunt, et eOS, qui ad ipsorum consolationem mit·
tebantur, humiliter et libenter excipiebant et auscultabant; col-
lectas etiam eleemosynas ad illos ii adferebant, quae charitas ν
non illos solum sed externos aedificabat, et nobiles quidam
multos aure05, vestes et alia hujusmodi, quae illis dispensarent,
mittebant; et non solum animis sed et corporibus eorum, qui in
carcere detinebantur, consultum est, et longe alia facies ejus
custodiae publicae cernebatur, quam prius. Orationes etiam
communissimas aliqui prorsus ignorabant3 rosaria illis empta,
quibus suas preces persolverent, quae in usu frequenti habere
coeperunt, nostrisque adventantibus ea ostendebant ut insigne
pietatis.

382. Cura P. Nicolai Lanoy nostris non deerat, ut quibus-
dam cibis aut aliis remediis nostri contra pestem armarentur;
et disciplina domestica non minus recte quarn vivente P. Clau-
dio procedebat, sive mores religiosos sive studiorum profectum
specteS, ut summae concordiae , charitatis et obedientiae impe-
trator apud Dominum ipse P. Claudius merito credi posset.
Certatim etiam ad discendam linguam germanicam dabant
operam, magnopere ecclesiis a sacerdotibus desertis in vicinis
pagis subvenire cupientes, quarum tanta desolatio ferebatur,
ut non solum ad lutheranismum sed etiam ad paganismum mul·
torum animi propensi viderentur; et male habebat etiam viros
catholicos quod sub catholico principe vix decima pars catholice
sentire etiam tunc inveniebatur.

383. Erat tamen inter alios magister Jacobus AldenarduS,
de quo superius actum est, qui gravibus tentationibus post obi·
tum P. Claudii oppugnari coepit et ad suos parentes consolan-
dos ad inferiorem Germaniam redire omnino volebat, immemor

