ΑΝ. 1551 347

diae, in Hispaniam pervenerat et inde Valentiam ad suum Col·
legium se contulit. Eodem P. Hieronymus Domenech decimo
die Aprilis pervenit. Majoricae, dum transiret, multi nobiles
viri eum inviserunt, et, ut ipse scripsit, eam animorum disposi-
tionem in eis invenit ut non parum inde consolationis referret
et fructum non poenitendum opera Societatis ibi percipiendum
speraret. Jam tunc de Collegio instituendo Majoricae agi coe·
ptum est, et quia navigationis oblata commoditas tractatio-
nem hanc interrupit, Valentiam se scripturos aliqui viri pri·
marii hac ipsa de re promiserunt.

374. Postquam ergo· Valentiam pervenisset, paucos ibi
dies commoratus et inde Gandiam veniens, non parum conso-
lationis et accepit ipse, dum Collegium absolutum Societatis
videret et multa de P. F rancisco Borgia, quae ei referebantur,
didicit, quaeque non solum saecularibus dominis sed perfectis
etiam religiosis ad admirationem et confusionem erant. Conso-
latus est et ipse fratres et etiam populum concionandO, ut
dictum est, et familiaribus colloquiis. Cum Jativam, urbem
regni Valentini sex aut septem leucis inde distantem, ire vel-
let, et ea in urbe ejus adventus innotuisset, miserunt ad eum
nuncium, qui rogaret ut in festo Inventionis Sanctae Crucis
apud se concionaretur; solemne enim hoc festum illis erat. In
ecclesia ergo ordinis Praedicatorum concionatus cum magna
frequentia auditorum , magnopere eos in spiritu consolatus est.
Rogarunt eum etiam ut in die Ascensionis denuo concionare-
tur, sed non est ei visum expedire ut amplius ibi haereret.

375. Valentiam itaque rediit, ubi rogabant eum obnixe ut
in cathedrali ecclesia concionaretur; et quia ille prius hoc onus
detrectaverat, urgebant quod in obedientia, ut filio eJus Urbis,
canonici et Vicarius generalis praecepturi id erant. Fuerat
olim canonicus ejus ecclesiae P. Hieronymus. Italicae tamen
linguae assuetus vernaculam non optime tenebat, quare con·
stituerat a concionibus Valentiae abstinere. Non potuit autem
negare quod tam pie et instanter petebatur et secundo die Pen· ·

tecostes cum maximo auditorio in cathedrali ecclesia concio· ·

natuS, Deo juvante, abunde populo satisfecit3 et statim ut in
parochia Sti. JoanniS, quae post cathedralem ecclesiam prima·
ria est, ut concionaretur urgebant, et recusanti ob linguae
defectum, se satis eum intelligere respondebant. Ipse etiam

