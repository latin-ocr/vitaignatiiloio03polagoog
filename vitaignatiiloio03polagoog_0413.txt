ΑΝ. 1551 407

489. Cum in peritia linguae proficerent, quae perdifficilis
est, catechismi explicationem in illam conversam subinde emen·
daban nam errores ex defectu cognitionis linguae tam peregri-
nae multi irrepserant. Curavit autem mysterium Sanctissimae
Trinitatis et incarnationis et causam, propter quam crucem
adoramuS, homines illos in vernacula ipsorum lingua docere,
admonens quod rationemab eis exacturus esset; et magna cum
consolatione expertus est quod illi et bene percipiebant tam viri
quam foeminae et bonam doctrinae explicatae rationem red-
debant3 et diu noctuque magno cum studio illi homines ad haec
discenda incumbebant.

490. Commendaverat nostris P. Franciscus Xavier et testa-
tum in litteris reliquerat ut curarent eorum benevolentiam con-

ciliare, de quibus benemereri cupiebant3 sic enim fructum labo· ·

ris percepturos affirmabat. Id curavit praestare diligenter
P. Henricus cum sociis, et ita neophyti, ut magno eos amore
complectebantur, ita et eorum verbis credebant et obediebant;
immo et gentiles et saraceni, quos saepe a molestiis et injuriis
militum defendebant, nostros amabant. Hic amor neophytorum
eo perveniebat ut etiam ad punitionem aequo animo ferendam
sufficere videretur. Injunctum est omnibus utriusque sexus ho-
minibus provectioris aetatis ut orationem dominicam et saluta-
tionem angelicam aut latina aut vernacula sua lingua discerent;
propter ruditatem enim et quia natu grandiores ad fidem vene-
rant, non haec didicerant memoriter, praeter paucos quosdam;
postea ut et symbolum discerent in vernacula lingua injungere
volebat.

491. Lingua, in qua nostri profecerant, malavaris dicitur;
sed alia etiam quae maleame dicebatur, malavari· vicina, eodem
fere mod0‚ quo portugallensis lingua ad Castellanam accedit,
quibusdam in Iocis in usu erat. In illa ergo P. Henricus se exer-
cenS, conjugationes ejus et declinationes in artem redigere
coeperat et in eamdem, sicuti et in malavarem, quae necessaria
erant ad fidem, convertit , et ad quosdam ejusdem linguae
sacerdoteS, qui Cranganori versabantur, videndum quod verte·
rat misit.

492. Per hos christianos paravas vocatos adduxit ad fidem
dominum cujusdam provinciae quae Trichlinamale dicitur, in
Insula Ceilan. Hic octo annos natus erat, acri et acuto ingenio.

