AN. 1552 589

nam primis illis mensibus cubiculum, ad haec exercitia desti-
natum, nunquam vacuum fuit; et quamvis aliqui ex iis, qui
exercebantur, ad religionis institutum permoti non fuerint,
magn-is accessionibus seipsis meliores effecti sunt. Confessio·
num et communionum frequentia singulis quibusque dominicis
ac festis diebus tanta erat, ut illis diebus oporteret calicem
cum hostiis consecratis arae impositum extra tabernaculum
teneri, ut passim ad Sanctissimum Sacramentum accedentes
communicare possint, quod prius nonnisi in solemnioribus fe·
stis accidebat. Duo ut carthusiam ingrederentur moti a Domino
fuerunt, quorum alter vir primarius et cujusdam Episcopi frater
erat. Quaedam etiam mulieres P. Adriani opera magnopere ad·
jutae fuerunt, inter quas quaedam fuit virgo locuples et in de·
liciis vivenS, quae cum eidem esset confessa, mundum mulie-
brem divendere in pauperum usum volebat; sed cum intelligeret
ab eodem Patre periculum esse ne Deus ab aliis offenderetur,
quae hujusmodi curiosos ornatus emerent, eos locis sacris lar·
giri in usum sanctarum imaginum constituit. Fuit et alia nobi-
lis, quae hoc ipsum imitata est, quamvis marito conjuncta erat.

404. Tertio calendas Junii interno quodam impulsu Pater
Adrianus professionem, quam anno praecedenti eodem die emi-
serat, renovare voluit, quae res in Societate nec prius usitata
erat, nec in posterum ejus usus inducendus visus est; quamvis
ad aedificationem tunc videtur cessisse, non ipsius tantum sed
adstantium, qui plurimi fuerunt, concionem habente Doctore
quodam et magna hominum multitudine communicante; ubi no·
tatum est quod cum hostias plurimas Pater ille consecrasset ci·
tra numeri delectum, ejusdem numeri communicantes accesse-
runt, ut nec paucioribus nec pluribus opus fuerit. Magister illius
hospitalis virginum, ubi haec solemnitas secunda celebrata est,
quasi anniversaria, cum a multis mensibus decumberet, vires
Eucharistiae Sacramento refecit.

405. Tres erant perdocti et optimi viri, quide dotatione no·
stri Collegii Lovaniensis erant solliciti et inter se de ea confe-
rebant. Duo tamen illorum animum suum non indicabant tertio,
Regenti videlicet Liliensi (sic vocant praefectum Collegii Lova·
nii), sed agebant quibus mediis ipsum Liliense Collegium cum
omnibus bonis mo bilibus et immobilibus nostrae Societati appli-
caretur, et Regens ipse contentus erat ut statim nostri Collegii

