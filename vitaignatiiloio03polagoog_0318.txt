312 Canon. Soc, Jas.

nem suae manus ut super illam in alba charta scriberet quidquid
ipsi scribendum videretur ad animi sui consolationem ac satis·
factionem; quod mira laetitia P. Franciscum affecit. Manebat
autem in eremitorio jam dict0, ubi ad instar Hierosolymitani
sepulchri cum mensuris eisdem quas Hierosolymis haberet,
locum sibi paravit; quae res ad populi devotionem excitandam
non parum effecit. ’

293. Eo pervenit novus Gandiae Dux, CaroluS, ejus filius,
simul cum Comite de Rivagorza, sororis P. Francisci filio, qui
et confessionem peccatorum ibidem fecerunt et de manu Patris
Francisci Sanctissimam Eucharistiam ceperunt3 et cum Pater
Franciscus de quingentis illis aureiS, romano Collegio promis-
siS, filium alloqueretur, se satisfacturum recepit et ut sic Romam
scriberet dixit; quamvis non ita postea fuerit exsecutus forte ob
aliqua impedimenta, sicut et Dominus Joannes, qui tantumdem
promiserat, id temporis impedimentum quoddam ostendit3 quod
impedimentum vel alia perpetua fuerunt. Venerunt etiam Mar·
chio de Alcagnices et Comes de Lerma, gener P. Francisci, ad
eum salutandum; nonnulli etiam religiosi Sancti Hieronymi, qui
peractis exercitiis spiritualibus redierunt ad sua. Cum autem
ferveret P. Franciscus desiderio proximos Juvandi, constituit
dominicis diebus suos dividere socios, ut hic in uno ille in alio
populo confessionibus et praedicationi darent operam, et sic
demum non sine fructu ad eremitorium redibant. Ad frequen-
tiam sacramentorum assuescebant aliquae prae caeteris nobiles ⁹
foeminae, inter quas fuit Domina de Loyola et de Ceraus ¹, et
aliae complures in oppido de Ognate, quibus P. Michael Ochoa
in hoc ministerio tam confessionis quam communionis suam
operam navabat.

294. Sed idem Pater, gratia sanitatum, in illis locis, aucta

· forte propter fidem illorum populorum, fructum uberem refere·

bat, unde et ipsemet scribit: caeci videbant, claudi ambula-
bant, etc.; nec solum qui febribus laborabant, qui hoc anno plu·
rimi ejus opera liberati sunt, sed non pauci etiam, qui pedes
inutiles ad suum officium habebant, a Deo per eumdem> sanati
fuerunt, inter quos fuerunt qui multum pecuniae in medicos
erogaverant, nunc autem per solam confessionem peccatorum

 

¹ Zarauz?

