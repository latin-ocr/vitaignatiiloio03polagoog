ΑΝ. 1551 321

magna cum solemnitate repositum domi nostrae est, multis
tam sacerdotibus quam laicis certatim et templum et domum
nostram ornantibus ut solemnius hoc opus transigeretur3 ipse
autem Dominus Joannes PoggiuS, Nuncius apostolicus et de
Societate optime merituS, Missam in templo nostro celebravit.

312. Reditus nulli erant id temporiS, sed res necessariae
nihilominus abundanter ex eleemosynis offerebantur.

313. Ad hospitalia aegrotantium, ubi major necessitas id
exigebat, se conferebant, et ibi decumbentium confessiones
audiebant et pauperum consolationi dabant operam.

314. Multi Societatis homines, immo et domOS, expetebant,
et ut obtinerent nostros urgebant, habitationem et omnia ne·
cessaria offerentes. Inter hos Episcopus quidam novae Hispa·
nia, dioecesis Mechoacan, quandocumque in nostros incidebat,
instanter aliquos de Societate sibi dari postulabat, et messem
uberem in summa spiritualium operariorum penuria obtendens
et omnia necessaria offerens; sed nondum ea missio maturuerat.

315. Comes de Salinas instabat etiam ut aliqui de Societate
sibi donarentur ut cuidam oppido suo subveniret, a quo per
aliquot leucas monasteria religiosorum distabant, unde magnam
doctrinae penuriam patiebat'ur. Pro Asturica etiam prope Stu-
rias et pro Villafranca Marchio illius, Pro-regis neapolitani
primogenituS, nostros expetebat, et ad fundationem Collegii
omnia necessaria offerebat. Marchio etiam de Tavara et alii
domini pro suis subditis hoc auxilium petebant, sed quibus
minime satisfacere Societas poterat.

316. Cum curia Madridium se transferret, quae diu Valli·
soleti fuerat, multi aegre translationem hanc serebant, quod
ibi nulli de Societate residerent, et Complutum, sex leucis
Matrito distanS, ire ad nostros quaerendos proponebant.

317. Concionabatur aliquis ex nostris in quodam hospitali,
cujus auditores non parum pauperum ibi decumbentium sub-
ventioni conferebant, cum nostri et non solum audiendis eorum
confessionibus vacarent, et ministros hospitalis ad suum offi-
cium faciendum hortarentur, sed auditores etiam ad hoc opus
misericordiae excitarent3 unde accidebat ut aliqui, qui satis
delicate domi suae vixerant, divino se obsequio in pauperum
aegrotantium ministerio dedicarent, magna curn humilitate et
diligentia pauperibus serviendo et necessaria illis quaerendo.

21

