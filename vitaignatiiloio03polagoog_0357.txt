ΑΝ. 1551 '351

381. Recessit ergo Ρ.Δ Miron 21 Julii et secum duxit Patrem
quemdam, cognomine Parram, et coadjutorem, et puerum illum
duodecim annos cum dimidio natum, de quo superius mentio
est facta; visum tamen fuit P. HieronymO, nisi parentes ejus id
peterent ‚ nullo modo eum esse Valentia abducendum. Erat is
parentibus unicus filiuS, et si aliis carus erat, facile videri potest
quantopere tam insignis indolis ‚et-eruditionis puer parentibus
gratus esset. Suscepit tamen difficilem hanc provinciam ipse
puer ipsis persuadendi ut P. Mironem rogarent ut se in Portu-
galliam adduceret. Postquam ergo se Deo commendavit, pa-
rentes aggreditur; cumque pater minitaretur ei, si ulterius ea
de re quidquam diceret, ea tamen rhetorica spirituali usus est
puer, ut in suam sententiam utrumque parentem pertraxerit,
adeo ut P. Mironem cum lacrymis rogarent ut puerum secum
ducere in Portugalliam vellet3 et magis mirum id est, cum fervor
aestatis mense Julio unicum filium ac delicatulum toto in itinere
male tractaturus videretur. Cum autem matri, omnibus flenti·
buS, serena ipse fronte ac laeta valediceret, subirata inter la-
crymas mater dixit ei: o caro cain (sic), putas me non esse ma-
trem tuam, qui tam duro corde a me discedere potes? Respondit
puer discedere se ut Deo perfectius inserviret; inde esse quod
laeto animo id faceret. Cum autem idem puer fratribus spiritua—
libus in Collegio nostro valediceret, ubertim flevit, ut tam de
exuto humano affectu quam de spirituali induto omnes in admi-
rationem converterit. ·

382. Post recessum itaque P. Mironis et sociorum, coepit
P. Hieronymus Domenech christianam doctrinam explicare;
sed cum quinque vel sex lectiones praelegisset, tanta hominum
multitudo confluebat ut necessarium fuerit in aliud tempus eam
lectionem differre3 nam vetula quaedam ex oppressione, quam
passa est, mortua fuisse postea dicebatur; alia vero exanimata
aliquantisper, et duae ad abortum compulsae3 itaque donec
ae stus defervesceret, se ab auditoribus expedivit.

383: · Non pauci ad Societatis institutum moti fuerunt, quo
tempore P. Hieronymus Domenech Valentiae versabatur. Tres
ex illis cursum philosophiae et theologiae emensi fuerant3 quar-
tus intra tres menses vel quatuor eumdem cursum erat absolutu-
rus; omnes ingeniosi et ad optima quaeque propensi, et qui suis
in litteris exspectationem concitaverant. Quia tamen extra re-

