82 “ Canon. Soc, Jes.

missi sunt; aliis, qui id ipsum expetebant, ut magis probarentur,
non concedebatur. Misit etiam Romam hoc anno P. Leonardus
quinque studiosos juvenes; nam hujusmodi peregrinationem
magna cum aviditate jnvenes suscipiebant. Fuit hoc tempore
Coloniae maxima quidam ventorum tempestaS, qualis ante mul-
tos annos non fuit audita, et tam horrenda noctu audiebantur
tonitrua, ut mundum periturum esse homines putarent.

190. Significat P. Leonardus id moris esse Coloniae ut in
artibus recenter promoti studiosis in Collegio (quod bursam‘
vocant) praelegere incipiant; et facile impetrari posse ait locum
et habitationem liberam, cum multos amicos et fautores habe·
' rent, si eo deventum esset ut confratres nostri, postquam abso-
luto cursu ad magisterium promoverentur, studiosis quae ad
graecas litteras et latinas pertinent praelegerent, unde et magis
exercitati ad theologiae studium accederent. Et in primis Erar-
dus LeodiensiS, hac ipsa quadragesima promovendus, gratus
auditoribus futurus esse dicebatur. Sed hoc ipso anno tam Erar-
dus, quam alii octo vel novem, Romam missi sunt; unde munus
docendi Coloniae minime susceperunt. Tractabant nihilominus
sua studia alacriter, et lectiones in schola publica auditas domi
diligenter repetebant ac disputabant; et qui humanioribus litte-
ris dabant operam, stilum in carmine et soluta oratione exerce-
bant; ac linguam graecam etiam addiscebant; ac diebus Vene-
ris orationem latinam multis studiosis externis audientibus ha-
bebant; et cum diebus dominicis tam fratres nostri quam stu·
diosi externi in parochia vicina communicabant, magnam ex
eo spectaculo populus aedificationem capiebat. Dedit etiam pa-
rochus P. Leonardo in ipsa ecclesia parochiali sedem, ubi
omnium, qui ad eum accedere vellent, confessiones audiret. F e·
stis diebus idem Leonardus exhortationem habuit in quodam
monialium monasteriO, in quo prius magna discordia regnabat;
sed sic moniales concionibus fuerunt commotae ut fere omnes
generalem confessionem apud eumdem instituerint; unde ma-
gnum studium simplicis obedientiae, abnegationis et charitatis
fraternae est consecutum, ita ut bonus odor reformationis huJus
per totam civitatem sit sparsus ¹.

¹ Polancus, ex commissione, Leonardo Kesseh pesse nostros legendi munere m
publ.cis scholis fungi, 4 Martii.

