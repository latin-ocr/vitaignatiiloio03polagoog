424 Cimon. Soc, JES.

gio Romano praelegerentur; et quamvis habitarent in separata
domo, quibusdam ex nostris eis adjunctiS, quorum opera faci·
lius in officio contineri possent, omnes tamen ad Collegium no-
strum mane et post meridiem ad lectiones et alias scholasticas
exercitationes venire debebant; et ideo vicina domus Collegio
nostro in ipsorum usum accepta est. Hoc ipso anno versus ejus
finem non pauci juvenes sed fere omnes ex inferiori Germania
missi sunt, inter quos fuerunt aliqui, qui artium curriculum
emensi fuerant.

14. Significatum tamen est nostris ne in posterum Flandros
et Ollandos aut Brabantos ad hoc Collegium mitterent, quando·
quidem illi Lovanii catholicam et praeclaram habebant Univer-
sitatem3 immo et Clevenses et JuliacenseS, Geldrenses et Frisii,
qui per constitutiones hujus Collegii non excludebantur, non
esse amplius mittendos scriptum est, nisi prius P. Ignatio con·
sult0, ut locus superioris Germaniae adolescentibus major relin-
queretur. -

15. Viginti quatuor fere juvenes huic Collegio principium
dederunt et brevi plures erant admittendi, sed non sine delectu
et passim3 immo constitutiones Germanici Collegii ad nostros
missae sunt, juxta quas examinari deberent Romam mittendi.
Hoc tamen anno in humanioribus litteris, et etiam in sequenti
usque ad studiorum renovationem in autumno anni 1553, expo·
liti fuerunt tam in latinis quam in graecis et hebraicis3 neque
enim ante id temporis cursus philosophicus nec theologicus est
inchoatus. Qui autem Jam philosophiam audierant, ut eadem
studia etiam audita repetendo tractarent constitutum est.

16. His intermediis mensibus inter primos venit magister
Henricus BlissemiuS, magister Paulus Hoffaeus et Magister Her-
mannus Tyraeus et magister Theodorus Lindanus; ultimus hic
wratislaviensis canonicus postea factus est; tres priores in So·
cietatem ingressi, praeclare se gesserunt et non solum ad con·
cionandum et docendum sed etiam ad gubernandum egregium
a Domino talentum acceperunt ¹.'

¹ Longa de suscepto a societate Collegio Germanico ejusque fine, etc., enarratio
missa est Patribus Laynez et Salmeron. 20 Februarii, ut de iis cum Praelatis tunc Tri-
denti propter Concilium degentibus agere possent. Similes missae sunt Venetias , Fer·
rariam, Bononiam, Mutinam et in omnia fere intra Europam loca ubl aliqui de societate
morabantur.

