Aiv. 1551 ' 1‘65
- taret libentem et magna cum charitate Ducem necessaria omni-
· bus fuisse suppeditaturum, sed aedificationis gratia id Ρ. Igna-
· tio visum est non esse accipiendum. Dedit quidem Dux quatuor
millia quadringenta triginta duo scutatorum in auro, in usum
fabricae ecclesiae inchoandae et domorum quarumdam emptio-
nem pro Collegii erectione, quod Romae institui cupiebat, et
praeterea ad reditus annuOS, duorum filiorum suorum, scilicet,
Marchionis de Lombay, successoriS, et Domini Joannis de Bor·
gia, litteraS, ipsorum manu subscriptas, reliquit, quibus mille
aureos se daturOS, quingentos scilicet Marchio et totidem Do-
minus Joannes promittebant; sed pecuniam numeratam voluit
P. Ignatius a tribus procuratoribus Collegii futuri recipi, nec
penes aliquem de Societate servari; et ex procuratoribus duo
· romani erant. Fuit autem hoc consilium Ignatii: ut, cum essent
emendi census in usum futuri Collegii ex ea pecunia et si quae
alia postea missa suisset, constaret aut pecuniam aut reditus
emptos non ad domum pertinere, sed ad Collegium, inter quod
ac professam domum magnum chaos intermedium esse P. Igna-
tius volebat; et id ita intelligi necessarium omnino videbatur,
cum jam domus nostra romana, quae ex eleemosynis perpetuo
vivere debet, detrimentum non in existimatione solum sed etiam
in eleemosynis sentiebat. Coeperat enim rumor spargi quod
domus nostra a Duce ditata fuerat, et rumor eo usque percre-
buit , cum praesertim principium ecclesiae inchoatum cerne-
retur, ut Cardinalis quidam primarius nobilem quemdam in ne-
f cessitate constitutum ad domum nostram mitteret, ut ab ea
sublevaretur pro charitate nostrorum; et P. Ignatius emptorem
et procuratorem domus nescio quot nummis argenteis spoliavit,
quos habebant ad sustentationem domuS, ut aliquantulum subsi-
dii ei suppeditaret, quem Cardinalis ad ipsum direxerat. Haec
ergo causa fuitcur P. Ignatius pecuniam a Duce donatam ab
externis procuratoribus voluit recipi, et per eorum manus in
Collegii futuri usum expendi ¹.

7. Hoc igitur ipso mense, postquam Dux profectus erat, 18.ιι
Februarii, Collegium Romanum ab exiguis admodum initiis in·

 

¹ Polancus, ex commissione, Rectori collegii Gandiensis, respondet rumoribus qui
· de Romano collegio spargebantur, 1 Maii 1551. -Ejusdem longum scriptum, in quo de·
clamatur ea quae a des-ignatis procuratoribus facienda expetit tum Gaudlae Dux tum
Ignatius ne quid detrimenti domus romanae paupertas subeat.

