AN. 1552 5⁴1

nostri foribuS, quod eidem Divo Nicolao dicatum est, affixerunt,
praeter alia carmina non pauca latina et graeca, quae pro more
collegiorum quotannis 'publice ostendere solebant. Diligentius
ergo quam unquam alias leges sibi cum extra scholas tum in
scholis praescriptas observabant, et ne a Missis et concionibus

abessent, designatus est eis in templo locuS, quamvis obmur-
murarent aliqui de populo quod templum illud tantae frequen·
tiae auditorum angustum erat. Pergebant et ipsi, ut superiori

anno diximuS, distribuendas pauperibus eleemosynas quaeri-

tare, et satis multas colligebant. Nec solum ipsi confitendi regu-

lam observabant, sed et alios ad consessionem adducebant; quae
eo gratiora nostriserant, quod a grandioribus et nobilioribus
fiebant, inter quos erant et aliquot, qui ad religionis institutum
adspirabant‚ et praesertim ad Societatem nostram; et praeter

quatuor, quos diximus, capuccinorum monasteria ingreSSOS,

unus etiam ordini Sancti Dominici se addixit. Unus etiam ho·

rum, qui decreverat nostram ingredi Societatem, cum morbo

diutius laborasset, nihil tale parentibus exspectantibuS, inter

orandum placida morte in aeternam ingressus esse vitam cre-

ditus est. Hanc autem animorum pietatem non ex praeceptorum

tantum lectionibus ac monitis sed multo etiam magis ex con· ,
cionibus hauriebant.

305. Ex Collegio Messanensi, rogatu Domini joannis Osorii
de Silva, cui multum debebat Collegium Messanense ‚ missus
est, probante P. Ignati0, P. Joannes Philippus Casinus in ejus
Abbatiam tribus passuum millibus Messana distantem. Non au·
tem visum est aliquem ibi totos dies agere debere, sed festis die-
bus Messana mittebatur; quibus P. Joannes Philippus strenue·
illam Domini vineam coluit, et multus inde animarum profectus
est consecutus. Nam dulcedine verbi Dei, addam et novitate, ita
gens illa, quantumlibet effera et quae crudelitatis nomine super
reliquos Siciliae populos male audiebat, delinita affectaque fuit,
ut concionis audiendae gratia, cum duo et tria millia passuum
distarent permulti, venire tamen immo et accurrere non deti·
nerentur3 et quoniam matutinas horas sacro peragendo concio-
nique P. Joannes Philippus impendebat, pomeridianis in do-
cenda doctrina christiana occupabatur, qui longius advenie-
bant , ne horum altero carere cogerentur, si domum prandii
gratia redirent, cibos secum adferebant, quo totum diem Do·

