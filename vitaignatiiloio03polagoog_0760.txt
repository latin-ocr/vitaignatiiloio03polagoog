754 Cimon. Soc. jas.

orationi non paucas horas tribuerent; his etiam ipsis hominibus
spirituales exhortationes idern Pater faciebat, ut a rebus vanis
ad viciniora saluti et ipsi accederent, et alios exemplo· suo addu-
cerent.

718. Duodecim aut quindecim non vulgaris notae homines
ad Societatis nostrae institutum adspirabant. Coepit et sextis,
feriiS, quemadmodum Goae fiebat, homines ad poenitentiam
provocare, et ipso initio supra triginta erant viri honorati, et
inter eos aliqui conjugati et Lascharini, qui se flagellis caede-
bant; nec dies aliquis elabebatur quin aliqui in ecclesia Collegii
nostri sacramenta non acciperent. Quibus autem diebus non
praedicabat Ρ. Melchior, eos audiendis confessionibus impende·
bat. Erant autem illae tarn frequentes ut saepe a cibo capiendo
hominem excluderent usque ad vesperam. Diebus dominicis in
cathedrali mane concionabatur, post meridiem in Collegio no·
stro; diebus autem veneris in eodem Collegio mane et vespere,
et tunc de poenitentia.

719. Misit Dominus gravem quemdam morbum in illum po-
pulum, et multos ex gentilibus et saracenis de medio sustulit,
quiin itineribus extincti inveniebantur, et decem aut duodecim
lusitanos; nec a quo morbus eos invadebat, ultra viginti qua-
tuor ’horas superstites erant. Hic morbus magno terrore homi-
nes concussit (mordecin morbum vocabant), cujus occasione et
supplicationes publicae fieri et sacramenta frequentari coepe-
runt, et ad jubilaeum obtinendum se comparare veniebant ali-
quando noctu fientes et propter Deum precantes ut ipsorum
confessiones audirent. Itaque P. Melchior noctu diuque cum eis
occupabatur, quamvis in supplicationibus eisdem diebus disti·
neretur. Alii etiam fratres eJusdem Collegii aegrotantes hujus·
modi consolari et morientibus assistere studebant. Magno ita·
que fervore ad jubilaei gratiam obtinendam se populus ille para-
bat, immo et ex civitate Chaul se praeparabant ut compluribus
navigiis ad jubilaeum Bazaini, quem nostris in ecclesiis Pontifex
concesserat, consequendum. Crescebat itaque messis ac fructus
spiritualiS, et populus a detractionibus pristinis, quibus fuerat
valde obnoxiuS, se revocaverat, et veniam invicem petebant.

720. Ipso die B. Petro et Paulo sacro in civitatem Tana
P. Melchior concionaturus perrexit, et ad Jubilaei gratiam obti-
nendam homines instruxit. Domesticos etiam in Collegio Ba-

