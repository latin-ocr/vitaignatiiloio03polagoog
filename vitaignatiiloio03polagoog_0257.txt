AN. 1551 251

·ac Ducis Nagerae frater, qui P. ignatium ex eo tempore, quo
adolescens in Ducis domo fuerat (nam Loyolae domus dominos
Dux ille ut consanguineos et confoederatos habebat) cognove⁴
rat ac dilexerat, quamvis in habitu ac moribus militaribuS‚ et
officiosissime eum ex se salutari voluit. Inter alios PraelatOS,
qui nostros prosequebantur, Episcopus erat MutinensiS, qui in-
ter caetera de prima illa sententia ‚ quam nostri de Sacramento
Eucharistiae dixerunt, haec verba scribit: Patres Laynez et
Salmeron maximo cum splendore de Sanctissimo Eucharistiae
Sacramento contra lutheranos disseruerunt, et re vera me feli-
cem duco quod in haec tempora tam doctorum quam sancto-
rum patrum inciderim ¹.

i89. Fuit autem 21 Octobris sessio de Eucharistiae Sacra-
mento cum magno Praelatorum consensu et sententiarum con·
cordia celebrata. In his etiam, quae ad reformationem pertinent,
canones nonnulli decreti suerunt; et sessio sequens de poeni-
tentiae et extremae unctionis Sacramentis ad 25 diem Novem-
bris fuit indicta. Omnibus autem his concinnandiS, quae in ses·
sione promulgata fuerunt, Praesidentes Concilii nostrorum
opera plurimum usi sunt. Ad sequentem autem sessionem cum
nostri primi sententias dicturi essent, se statim ad id praepa·
rare debuerunt. Venerat jam elector coloniensiS, et argentinen-
sis EpiscopuS‚ et alii ex Germania Episcopi exspectabantur3 et
ita jam serio de Concilii rebus agi videbatur, et, si peccata no—
stra non impedissent, illud feliciter conficiendum sperabant.

190. Vigesima die OctobriS, quo die P. Laynez a quartana
liber erat, de Sacramento poenitentiae sententias nostri dixerunt
et, Dei gratia juvante, nunquam melius dixisse antea visi sunt.
Tunc ergo sperabat Ρ. Laynez se facultatem obtinere posse a
Legato recedendi T ridento usque ad futuram sessionem; sed
eam noluit dare Legatus nisi ad aliquot dieS‚ donec theologi et
Episcopi suas sententias dicerent; nam cum canones essent
conficiendi, adesse eum omnino voluit. 23a ergo OctobriS, Rivam
profectus est, quod oppidum Cardinalis Tridentini Genacho

Ι Ignatius Episcopo Calagurritano. Tridentum, de oblatione a Tridentino Cardinali
Patribus Laynez et Salmeron facta nihil posse statui, donec eos Pontifex dimittat, 81
Martii et ultima Aprilis. Idem eidem, Patres Laynez et Salmeron, ad Concilium a Pon-
tifice destinatos, apud crescentium cardinalem non vero Tridentinum diversuros.
’ Eodem die eidem Episcopo Calagurritano' missae sunt historicae litterae de Siciliae
rebus et iis quae a silvestro Laudino gerebantur.

