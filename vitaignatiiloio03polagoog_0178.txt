j 172 Canon. Soc. Jas.

, scholis accommodum haberent. Quae autem conducta fuit, in
medio civitatis et in aere salubri sita erat, et tam cubiculis quam
aliis locis ad scholarum et officinarum commoditatem idoneis
abundabat. Sed ut proprius locus idoneus quaereretur ac desi·
gnaretur, dixit Pro-rex Duci Montis Leonis se cum illo simul
iturum deambulando in equis, ut mos est, per urbem ut situm
idoneum in hunc usum designaret. Suppellectilia interim amici,
ut lectos et alia eJusmodi, parabant, ut cum nostri eo venirent,
instructa in domo exciperentur ¹.

17. Pervenit interim Neapolim sacerdos quidam, natione
galluS, Florentius Pauletus nomine, qui impedimento habitus
cujusdam religionis suscepti, a qua ante professionem propter
morbum dimissus erat, in Societatem non admittebatur, sub
obedientia tamen et directione Societatis operibus pietatis in
- Sicilia operam dederat ac in puerorum orphanorum domibus
instituendis versatus erat. Cum hic Neapolim pervenisset eo
maxime tempore, quo domus orphanorum huJusmodi magna
infamia, non solum ratione morum sed etiam haeresiS, quae
ibidem grassari coeperat, premeretur; hi autem, qui hujus operis
curam gerebant, hunc Ρ. Florentium in hujusmodi administra·
tione versatum et ad reformationem illius domus idoneum intelli·
gerent, Dux Montis Leonis et Comes Montorii suis litteris a
. Ρ. Ignatio magno cum affectu postularunt ut P. Florentius ad
tempus Neapolitanae domuS, quae orphanis instituendis dicata
- erat, administrationem susciperet, quem miraculo quodam modo
in tantae necessitatis tempore Neapolim pervenisse dicebant.
Quod cum P. Ignatius praedicto Florentio commendasset, uti·
, lem ille operam huic domui praestitit, et partim confessionibus
omnium auditiS, partim exhortationibus apud orphanos habi·
tis, ut meliori loco res esse inciperent per Dei gratiam effecit,
et in reformationem tantopere necessariam serio incubuit et in .
ea non exiguos progressus fecit. Demum sub initium Decem-
bris litterae Pro-reg‘is, cum ducentis aureis in viaticum mit-
tendorum, Romam perlatae sunt; et cum a Summo Pontifice

¹ Ignatius Duci Montisleonis , de iis qui proximo Septembri Neapolim Roma ad col·
legium inchoandum mittentur, optimum fore si primores neapolitani ad Pontificem
. scribant, 15 Anguem—Similes litteras, adjuncta quadam instructione, ad Antonium
Minturnum misit Ignatius. itemque Fratri Dionysio de Caesena , Hieronymo Vignes et
Hieronymo de Fonseca.

