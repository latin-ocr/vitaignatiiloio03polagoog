AN. 1551 Δ 167

quidem civitas a Cardinali Sanctae Florae monasterium Sancti
Benedicti, quod non solum habitatoribus desertum sed magna
ex parte collapsum erat, obtinere conati sunt, ut ibi nostrum
Collegium erigeretur, ne filii ipsorum tam procul ad scholam
Divae Mariae del Passo ire cogerentur; sed minime quod pete·
bant obtinuerunt. P. autem AndreaS, qui ministeriis Societatis
aliquandiu functus ibi fuerat, ad initia neapolitani Collegii ja-
cienda in autumno fuit evocatuS.

9. Jam inde ab initio hujus anni aliqui ex amicis SocietatiS,
quorum pia desideria litteris P. Ignatius fovebat, rationem inire
instituendi ibidem Collegii nitebantur, inter quos Montis Leonis
Dux et Comes de Montorio et Dominus Hieronymus de Fonseca
diligentem operam huic negotio navabant3 et Lupus de Mardo—
nes, domui Pro-regis praepositus et in administratione universa
illius regni primarius minister, etiam huic operi favebat, et
P. Dionysius de Caesena, monachus Sancti Benedicti, et Domi—
nus Hieronymus Vignes peculiari sollicitudine et charitate id
curabant. Rogaverunt autem amici P. Ignatium ut aliquem de
Societate Neapolim mitteret, qui in quadragesima jam im-
minente simul et spiritualem profectum juvaret et ea, quae ad
Collegium pertinent, sua praesentia promoveret. Sub idem ergo
tempuS, quo Dux Gandiae recesserat. P. Alphonsus Salmeron
Neapolim missus est3 et cum in civitate non esset Pro—rex nec
amici primarii, qui ejus curiam sequebantur, sed PuteoliS, eo se
contulit P. Salmeron. A Duce Montis Leonis ac Domino Hiero·
nymo de Fonseca amanter exceptus et ad Pro-regem adductus
est, cui etiam litteras Cardinalis Sti. Jacobi fratris P. Salmeron
obtulit. Benigne a Pro-rege, Domino Petro de T oled0, exceptus
est et de rebus ad Societatem pertinentibus ipsum diligenter
edocuit, ac Dux Montis Leonis ac Mardones opportune Collegii
negotium commendabant; quod cum Pro-regi placuisset, curam
illis dedit ut ipsius nomine de quodam monasterio in usus Socie-
tatis applicando ageretur, ex quo quidam monachi, qui alia
loca Neapoli habebant, transferendi ad illa dicebantur; quamvis
nec id successum habuit, nec quod de alio loco Divae Marthae
postea tractatum est. Ρ. Alphonsus Salmeron hujusmodi nego—
tia amicis tractanda relinquebat; ipse autem ad Societatis mu·
nera obeunda se convertit. Sed quia, cum Neapolim pervenit,
quadragesuna jam erat inchoata, et optimi quique suggestus oc-

