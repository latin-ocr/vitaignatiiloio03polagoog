ΑΝ. 1551 377

tur. Magister autem Gonzalvus hoc labore in gravem incidens
aegritudinem, ex curia missus est Conimbricam, et apud S. Fe·
licem non multo post ex hac vita decessit. Multis operibus cha-
ritatis ibidem illi Patres vacabant, et Collegii negotia interim
ibi curabant; cum autem habitatio nostrorum nimis arcta et
incommoda Almeirini esset, jussit Rex eamdem novo aedificio
augeri et concinnari3 et interim nostri in vicinum oppidum
Sanctarenum se contulerunt, unde facile curiae Regis suis tem·
poribus aderant. Cum autem Rex exequias suorum parentum,
fratrum, et filiorum valde solemnes Ulyssiponae vellet celebra·
re, secum eo deduxit P. Simonem. Erant autem in eis exequiis
sexcenti et amplius religiosi, praeter sacerdotes saeculares et
regiae capellae, et a die lunae usque ad diem veneris exequiae
hujusmodi durarunt, quibus absolutiS, P. Simon bona cum venia
Regis, ut superius est dictum, Conimbricam se contulit.

DE INITIIS COLLEGII EBORENSIS

429. Cardinalis Infans portugalliae, Eborensis Archiepisco-
, pus, Collegium Eborae aedificaverat, ad cujus dotationem Sum-
mus Pontifex reditus aliquos ecclesiasticos concesserat sere se·
ptingentorum ducatorum; et quamvis pauperes sacerdotes sui
Archiepiscopatus ex his reditibus alere Cardinalis constituisset,
postea ad Societatis Collegium potius erigendum animum ap·
plicavit, immo et augere fundationem hanc serio cogitabat.
Hujus voluntatis causa illi fuerunt fortassiS, qui hoc ipso anno
in Archiepiscopatum ejus missi et ab ipso Cardinali per varia
oppida et urbes distributi, fructum egregium in horrea Domini
intulerant. Ut autem ea de re tractaret, habito Magistri Simonis
consensu, evocavit Cardinalis mense junio Patres Ludovicum
Gonzalez ac Joannem Coviglion et cum illis de Collegio suo So·
cietati tradendo contulit, et ut ad se aliqui mitterentur, qui Col-
legii hujus fundamenta jacerent, P. Simoni scripsit, quem per
jam dictos duos Patres de omnibus certiorem fecit. Sequenti
autem Septembri hujus anni denuo ut aliqui ad se ad hoc opus
inchoandum mitterentur rogavit ¹.

 

¹ Hem-lens, portugalliae Princeps et Cardinalis Ignatio, de Evorensi Societatis
collegio et in commendationem Societatis , 10 Novembris.

