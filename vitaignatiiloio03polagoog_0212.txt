206 Canon. Soc. Jsss.

Suos etiam domesticOS, qui discordiis inter se non parum dis·
sidebant, conciliavit, sorores videlicet et cognatos suOS, quorum
tamen omnium confessiones prius audivit, et ut se mutuo ample-
cterentur, et in gratiam redirent , et ut promitterent se octavo
quoque die communicaturos adduxit3 nam aliquando eam con-
suetudinem ·piam illi tenuerunt.

86. Postquam ergo in provinciis Lunensi et Garfagnana
-verbum Dei praedicando aliquandiu fuisset, et sacerdotes ad
perseverandum in pietatis officiis hortatus esset, ad mutinensem
dioecesim rediit; et rursus non solum in ecclesia sed etiam dum
iter faceret, et in domibuS, ad quas veniebat, confessiones
audire eum oportuit; et miraculo bonitatis Dei adscribebat quod
unica ipsius concione populi, ubi 'nunquam prius fuerat, sic
commovebantur ut ad confessionem et communionem 'octavo
quoque die sumendam adducerentur. Aliquos ad Societatem
nostram propensos Ferrariam ad P. Paschasium destinavit.
Inter hos tamen labores bonus P. Sylvester tres vel quatuor
dentes ex melioribus amisit, unde impedimentum loquenti pro-
veniebat; reliqui etiam non bene habebant, quod ex nimio usu
concionandi accidisse dicebant. Cum Mutinam rediisset, tanta
hominum multitudo ut ei confiterentur confluebat, ut tempus,
cibi sumendi usque ad noctem non haberet, inter quos erant
aliqui non illiterati nec infimae notae viri.

87. Cum pauperibus eleemosynas Episcopi distribueret, eos
hac occasione christianam doctrinam edocebat et ad sacra-
menta frequenter sumenda adducebat. Numquam ab ecclesia,
nisi ternpore cibi capiendi recedebat; quotidie concionabatur;
in Adventu psalmos etiam praelegebat et in christiana doctrina
edocenda et meditationibus spiritualibus tradendis partem ali-
quam temporis expendebat.

88. Cum autem gratum fore P. Ignatio intellexisset, si
Mutinae Collegium aliquod institueretur, ea de re agere coepit;
et tam EpiscopuS, qui Tridenti erat, quam aliqui ex primariis
amicis animum ad hoc pium opus adjecerunt; et tam Joannes
Castellvetro quam Hercules Purinus ¹P. Ignatio ea de re scri·
pserunt, optare scilicet se, ut hoc semen Societatis Jesu apud
se retinerent, aliquod Collegium ejus Societatis ibidem inchoari,

 

¹ Alibi in hac Historia, et sa epius {n Litterarum Regesto est Paximts.

