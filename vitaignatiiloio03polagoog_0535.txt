Ax. 1552 1 529

DE COLLEGIO MESSAN EN SI

277. Pater Antonius Vinchius, belga, occupato aliis in
rebus P. Hieronymo Natali, Messanensi Collegio praeerat, in
quo res domesticae bene se habebant, et tam novitii quam
alii in litteris ac fervore spiritus proficiebant. Idem autem ordo
servabatur, qui J'am ab initio a P. Natali fuerat institutus.
Quamvis autem praeclarus is videretur, quia tamen Romam
evocatus P. NataliS, constitutiones et regulas Societatis alla-
turus in Siciliam dicebatur (quod ita accidit, ut paulo post di·
cemus), avidissime omnes nostri eas exspectabant. Commenda-
bant messanenses homines simplicitatem ac modestiam reli-
giosam quorumdam ex nostris , qui prius ipsi noti fuerant,
· quos obviam factos si forte compellabant, aliud responsum non
referebant quam sibi sine facultate non licere cuiquam loqui;
siquid esset quod urgeret, ad Collegium venirent; ibi fore ut
eis satisfieret. Et tantum aberat ut saeculares homines aegre
ferrent in hunc modum sibi responderi, ut gratulabundi non-
nunquam ad· P. Antonium accederent ista narraturi. De his
autem, qui in domo probationis versabantur, et de scholiS,
quae superiori anno dicta fuerunt , hoc etiam dici possent; sed
similia illis intelligantur, ut repetere non sit opus. Hoc solum
dicam magnam utilitatis spem in puerorum institutione fuisse
positam.

, 278. Concionatus est in quadragesima hujus anni in templo
‚ nostro magister Benedictus PalmiuS, et dominicis ac festis die·
bus evangelium, profestis autem simul evangelia et epistolas;
idque multa auditorum frequentia exponebat, quamvis praeter
ipsum quinque alii ecclesiastici Messanae concionarentur. Cum-
que non pauci ad meliorem vitae rationem his concionibus
conversi fuerint, unus praecipue singulari quodam Spiritus
Sancti ductu ad poenitentiam rediit, qui, ut erat vir nobilis ac
potens et in illa civitate magni habituS‚ ita ejus ad saniorem
mentem reductio majori aedificationi omnibus fuit. Huic cum
propter occisum fratrem grave odium jam septem annis cum
alio viro, nobili etiam ac opibus claro, intercessisset, aliquando
inter ipsos depugnatum fuerat magno totius fere civitatis tu·

34

