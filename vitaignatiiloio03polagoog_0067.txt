AN. 1550 61

136. Initio quidem domi suae eos Prior SSmae. Trinitatis
excepit, sed post paucos dics mediam partem illius domuS, quae
Pietatis dicebatur, inhabitandam dedit, quae ipsius Prioris
domui conjuncta erat; dedit et sacellum Divae Mariae sacrum,
quod de Humilitate dicebatur, cujus situs in extimo civitatis
loc0, sed non in celebri, positus ad orientem et meridiem versus
est , habetque portum urbis adversum, unde quam longissimum
ex ea liber in mare prospectus patet. Quamvis autem fundato-
ris charitatem eximiam semper nostri sunt experti, quia tamen
multis operibus pietatis semper fuit deditus, nec opimos admo·
dum reditus habebat, fundamentum patientiae illo in initio

’ J'aciendi occasionem magnam praebuit. Non deerant quidem

quae ad vic-tum necessaria erant, sed quia ex domo Prioris
cocta portabantur, in certis horis cum magno studiorum incom-
modo cibus capiendus erat, multi etiam externi, quia nulla clau-
sura adhuc erat, cum eos mitteret ipse Prior, erant in domum
admittendi, quibus excipiendis nostrorum quies perturbabatur;
vocabantur etiam aliqui ex nostris ad aliqua in ipsa domo Prio-
ris necessaria praestanda; vestitus idern fere fuit per totam
aestatem, quern Roma detulerant; lecti pro culcitris saccos stra·
mine plenos habebant, cubicula ipsa incommoda et perstrepen-
tibus nautis et clamoribus hominum obnoxia; libri vero pauci
erant. Cum autem haec non ex charitatis defectu provenire no-
stri intelligerent, sed quia omnino amplius Prior praestare non
poterat, laeto animo omnia serebant; et paulatim, prout fieri
poterat, haec incommoda minuebantur. Duodecima die Aprilis
in eo Collegio collocati sunt; sed post aliquamdiu cocum habere
proprium coeperunt, et res paulatim in ordinem suum redigi
potuerunt ¹.

137. Quod ad spiritualem fructum attinet, cum sacellum
esset incommodum, prius concinnari debuit quam commode in
eo praedicari posset. Cum etiam italica lingua non admodum
expedita P. Nicolaus uteretur, ad confessiones audiendas se
convertit3 et quia initio hae ipsae paucae erant, Pater Ignatius
octavo quoque die quid in ea parte ageretur ad se scribi voluit,

 

¹ Polancus, cx commissione, nostris Venetiis degentibus, de rerum temporalium
penuria et aedium incommodis», ut , dum melius de iis caeterisque provideatur , existi-
ment se in India non Venetils versari; item de Fulvio Cardulo ejusque studiis, 19
Aprilis.

