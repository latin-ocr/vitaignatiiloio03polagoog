584 Canon. Soc, Jsss.

suis studiis dabant operam3 quorum unuS, Magister Gerardus
DordracensiS, theologus, votum suum Romam misit.

392. Praeter parochiam, in qua soliti erant nostri sacra·
menta ministrare, in templo undecim millium Virginum sacel-
lum quoddam B.ae Virgini dicatum Domina illa Abbatissa, quae
et Ducissa erat, cum omnibus rebus necessariis concesserat,
ut, quandocumque vellent, ibi celebrarent. Quae etiam ro·
gavit P. Leonardum ut linguam superioris Germaniae melius
disceret, quo in suo templo undecim millium Virginum pos—
set concionari; quare majorem in eo diligentiam adhibere
coepit.

393. Cum facultatem ei misisset P. Ignatius professionem
emittendi et patrem haberet superstitem, contulit se in infe-
riorem Germaniam ut se a suis rebus expediret; nec in itinere
Lovanium versus sine fructu eorum, quibuscum versabatur, dies
illi aliquot effluxerunt, ut quorumdam lacrymae et pia desideria
vitam mutandi et Societati filios tradendi testabantur. In domo
parentis sui duo juvenes, ejus exhortatione audita, rebus saecu-
laribus valedixerunt, et ad Societatem nostram se totos dedide-
runt, quorum alter jam theologiae annum unum impenderat et
eum Colon‘iam secutus est. In reditu autem in pago quodam
Coloniae vicino, cum dies esset dominicuS, postquam deportas-
set venerabile sacramentum in processione et Missam celebras·
set, post evangelium populo cum fructu concionatus est, quod
etiam Coloniae ejus loco P. Arnoldus Hezeus facere solitus
erat.

394. Non mediocrem tamen perturbationem in reditu suo
Coloniae reperit; quidam enim ex illis juvenibus ab externo quo-
dam v1ro docto nec exiguae au'c totitatis seductus quemdam suum
consanguineum, qui etiam Societatis votum emiserat, pervertit;
mira enim mendacia contra Societatis institutum eis dicta fue-
rant. Unde alter eorum, Joannes Marbatius nomine, clam domo
se substraxit; alii autem, qui hos duos ut columnas putabant,
cum ad perfectionem ipsos hortari solerent, magnum scandalum
passi sunt. P. igitur LeonarduS, cum, evocato illo joanne, ma·
lam animi ejus habitudinem vidisset, et aliOS, ut decebat religio·
nis candidatOS, non incedere videret, octo vel novem simul
domo sua dimisit; et experientia edoctus est quod vel unuS,
si plusquam par sit toleretur, ad multos inficiendos et se-

