ΑΝ. 1551 133

68. Proposuit P. Franciscus Palmius P. Ignatio, qui cogi*-
taverat ad ,multorum utilitatem et Collegii etiam dotationem
perutile futurum, ut, scilicet, scholae a nostris Bononiae ape·
rirentur; sic enim et civitas aliquid subsidii daturaet privati
cives ad nostrorum sustentationem liberaliores futuri videban-
tur. Res Ignatio placuit, qui ad juventutis bene instituendaein
spiritu et litteris rationem semper fuit valde propensus Inchoa- .
tae ergo sunt scholae hoc autumno nomine Societatis sub initium
OctobriS, quae prius ab externis praeceptoribus prope ipsum
Collegium tenebantur. Tres autem classes locis distinctae sunt
institutae, et numerus scholasticorum paulatim augebatur; do·
muncula etiam vicina ad scholarum usum empta commoditatem
⁸ad eas aperiendas sine perturbatione domesticae quietis paulo
post dedit. Res autem magnopere bononiensibus placuit, et tam
pium opus summopere laudabatur. Cum autem P. Elpidius in
subsidium Collegii Bononiensis missus esset, ad meliorem scho-
larum institutionem et ordinem non parum contulit ¹.

69. Res interim spirituales sub natalitia festa non parum
augebantur et supra quingentoS, auditis eorum confessionibus ³,
et quamvis usque ad hunc anni finem P. Elpidius confessionibus
audiendis operam dedit, quia tamen fluxu capitis molesto vexa·
batur, Patavium remissus est.

70. Hujus anni initio Mutinae P. Sylvester Landinus versa-
batur, quamvis ad loca mutinensis dioecesis juvanda etiam
excurrebat. Quam utilem operam et illi civitati impenderit ac
ejus dioecesi facile ex verbis Episcopi colligi potest, qui cum 7.*ι
Februarii P.‘1gnatio gratias ageret quod ei P. silvestrum coad-
J'utorem dedisset, affirmat populum illum accepisse et in dies ac-
cipere tantum utilitatis ac commodi spiritualiS, ut post San-
ctum Geminianum‚ ut utar ejus verbis (is autem fuit Episcopus
Mutinensis tempore magni Leonis Pontificis)‚ ab alio amplius
nunquam acceperit; unde rogabat obnixe ut gregi mutinensi
talem ductorem ne auferret. ’

71. Sed in reliquo hujus anni tempore, quod ibidem exegit,

 

requisitam in admittendis, 16 Mam eidem, de admittendo in Societatem joanne Fran·
cisco flmmeum de non admittendo nisi sorte post annum nepote cujusdam Nicolai Pappi,
2⁶ Septembris.

¹ Polaticus, ex commissione, Patri Francisco Palmio. de fundatione domus Bono·
niensis, 26 Septembris.
² Sic in mss.. sensu, ut patet, imperfecto.

