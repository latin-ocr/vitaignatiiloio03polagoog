96 Canon. Soc. με.

’ sunt ut Deo viverent; sed statim duo alii in eorum locum sunt
admissi post exercitia spiritualia confecta.

m. Cum P. F ranciscus Strada Compluto Concham venis-
set , ibique cum magna commotione hominum concionatus
esset, Valentiam se contulit et inde Gandiam3 utrobique autem
Dei verbum cum frequenti auditorio et fructu non mediocri
praedicavit. Animi enim hominum vehementer ad vitae refor-
mationem et salutis viam tenendam ab eo inflammabantur. Se-
cutus eum est Concha recedentem Canonicus quidam, Arboleda
nomine, qui sic in spiritualibus exercitiis profecit, ut Concham
redienS, magno virtutum exemplo illi ecclesiae ac civitati aedi·
ficationem summam praestaret; et quidam ejus frater et alius
cujusdam oppidi Vicarius cum quodam alio canonico Conchen·
si, ut eum imitarentur, Valentiam, quo iisdem exercitiis exco-
lerentur, se contulerunt ¹.

226. In Collegio Gandiae res temporales egregie se< habe-
bant, et aedificium ad calcem perductum et in porta principali
nomine Jesu insignitum fuerat. Sed aedificium spirituale domi
et foris optimo cum odore, tam in studiis litterarum quam in
virtutibuS, ad Dei gloriam crescebat; et tam in praedicationi·
bus quam in christiana doctrina et in tradentis spiritualibus
exercitiis benemereri de multis conabantur. Nostrorum autem
numeruS, partim ex aliis locis'missorum, partim ibidem admis-
sorum, auctus erat; inter alios unus fuit medicus Licenciatus,
AzebeduS, alter P. Baptista de Barma, tam in litteris quam in
praedicatione talentum egregium cum non minori pietate con·
junctum habens , cui Marchio de Lombay‚ primogenitus DuciS,
postquam concionantem audisset, confiteri voluit. In disputando
etiam et legend0, cum examinaretur ad theologiae doctoratum
promovendus, magnam a Domino gratiam habere deprehensus
est. Idem , ut ordinarius lector, primam Sancti Thomae partem
interpretari coepit, et quidem duas lectiones quotidie cum
magna auditorum satisfactione praelegit , quamvis pro sua hu·
militate libentius in culinae ministeriis se exercuisset. Aliqui
praeterea et magisterii et doctoratus graduS, praemisso dili·
genti examine, in Gandiensi Universitate acceperunt; et quia

 

¹ Polancus, ex commissione, Patri Araoz, de Antonio Strada, Patris Franclsei
strada fratre, mense Jullo ineunte.—-Patrls Francisci de villanova ad ignatium lit·
tei-ae, de fructu. qui Exercitiorum usu capiebatur.

