An. 1552 425

17. Cum existimatio Societatis etiam circa tradendas disci-
plinas et J'uventutis institutionem Romae cresceret, Cardinalis
Compostellanus sponte sua egit cum P. Ignatio de Collegi0,
quod Compostellae erectum fuerat, Societati tradendo; et tan·
topere ad id exsequendum propensus erat, ut diceret scholares
sibi suorum peccatorum veniam a Deo et misericordiam impe-
traturOS, si hoc Collegium Societati gubernandum tradidisset.
Patronus ipse erat, ut ArchiepiscopuS, sed non solus; nam
Comes Montis Regis alter patronus erat, ad quem scripsit Com·
postellanus et significavit, cum sibi Romani Collegii et aliorum

. alibi a Societate admissorum fructus perspectus esset, nullo

modo se judicare melius consuli Collegio CompostellanO, quam
si Societati applicaretur, ut Societas lectores in eo constitueret
et tam quae ad litteras quam quae ad mores pertinent promo-
veret. Admisit autem quod offerebat Cardinalis P. Ignatius;
‘'nam praeter quam quod egregium aedificium et reditus duo·
rum millium ducatorum esse dicebantur, locus ipse, in civitate
Sancti Jacobi in Compostella, devotionis gratia eum invitabat3
et Cardinali id rogante, scripsit ad P. Turrianum, Salmanticen·
sis Collegii Rectorem, ut hac de re tractaret. Quid autem suc·
cesserit inferius dicetur.

18. Christiana doctrina messem in Collegio paratam habe-
bat; nam scholastici ‘omnes in ea diligenter instituebantur. Cu·
stodiae publicae non solum exhortationibus recreatae, sed et
confessionibus auditis adjutae fuerunt, tam ea quae Turris
Nona, quam quae Turris Sabella et Capitolii dicuntur, in quibus
Paschae festum sine hoc sacramento elapsum fuerat.

19. Bonum nomen atque odor Societatis et praesertim apud
primores in causa erat ut vix posset quibusdam Cardinalibus
persuaderi non convenire ut P. Franciscus Borgia Cardinalatus
dignitatem admitteret, de qua multi multa circumferebant, et
nostram Societatem seminarium quoddam esse debere, ex quo
Episcopi multi et Cardinales assumerentur. Contra P. Ignatius
Societatem nostram Deo et Ecclesiae tunc inservituram esse
affirmabat, et aliquid utilitatis cum Dei gratia allaturam, si in
gradu suo humilitatis subsistere permitteretur; et, si dignitati-
bus hujusmodi ostium aperiretur, ei ruinam imminere, unde nec
eo modo ‚ quo coeperat, nec alio Ecclesiae Dei utilis erat futu·
ra. Et quod attinet ad P. Franciscum Borgiam, non solum cum

