522 Canon. Sne. JES.

261. Sacerdos quidam, qui, dum esset Neapoli P. Laynez‚
spiritualia exercitia susceperat, his diebus Societatem ingredi
omnino constituit3 cum autem cujusdam monasterii curam sub
Archiepiscopo gereret, perutiliter aliquandiu ibidem perseve-
rare juxta nostrorum consilium debuit. Cum deinde ad patriam
ire a P. Bobadilla permissus esset, ab optimo et diuturno pro-
posito excidens·‚ experimento docuit plantas novas non bene in
aere patrio coalescere, donec altas in religione radices egerint.

262. Eidem P. Bobadilla non videbantur regulae quaedam
Societati consuetae a nostris esse observandae, sed christiana
quadam (ut ipse ajebat) libertate, dummodo in solidis virtuti-
bus desectus non videretur, nostros esse retinendos; et, cum
ipse Superior esset et P. Andreae, Rectori, perexiguam sui of-
ficii exercendi facultatem relinqueret, facile docuit experientia
quanta vis in constitutionibus ac regulis observandis sit posita,
ut solidae virtutes conserventur3 nam ex praeceptoribus unus
et tandem postea alius ex scholastiCiS‚ quem paulo ante dixi·-
mus cum fructu in quodam monasterio ‚concionatum, a Socie- .
tate defecerunt. Sed P. Ignatius ut regulae observarentur com·
mendavit, et ut Rectori suum officium faciendi facultas relin-
queretur, qui sancto suo exemplo et colloquiis non solum do-
mesticorum sed externorum etiam affectum magnum in se con·
citavit. Libertas externa, quamvis solidam virtutem et doctri-
nam omnes in P. Bobadilla laudarent, efficiebat ut ipsius loco
P. Salmeronem Jam a-Concilio Tridentino liberum expeterent.
Cujus rei haec etiam erat causa quod, licet magna satisfactione
et eruditione Jonam prophetam et Epistolam ad romanos legis-
set, linguae italicae talentum adhuc in eo requirebant. Et ita
Dux Montis Leonis litteris suis P. Ignatium urgere coepit ut
P. Salmeronem, juxta promissionem olim factam, Neapolim
mitteret, quamvis, quod aestas immineret, in autumnum usque
adventus P. Salmeronis dilatus est ¹.

¹ Ut difficultatibus quae ex hac in gubernando diversitate oriri poterant, obviam
iretur, missae sunt 17 Januarii Andreae de Oviedo regulae collateralis. Polaticus, ex
com„ N icolao Bobadilla, quaenam ei sit auctoritas et officia exponens , sc. , si plura sub
se haberet Bobadilla Societatis Collegia, ejus auctoritatem sen potestatem futuram
qualem habent provinciales: quoniam vero unum tantum Collegium sub se habet, sc..
neapolitanum, durnin eo sit, pari cnm Rectore potestate ei praeerit, 19 Martii. Idem
Andreae de Oviedo. ut boni consulat in officio Rectoris a Bobadilla sublevari, eadem
die; eidem, nt obedientiam, constitutiones et poenitentias, ete.. quantum fieri possit,

