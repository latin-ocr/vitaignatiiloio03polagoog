ΑΝ. 1551 . 385

christianam doctrinam docebat; et tam frequentes veniebant
ut', cum eos ecclesia non caperet, in platea docendi fuerint; et
viro quodam conjugato ut interprete usus in salutis via eos in—
struebat. Interpres hic inter eos fuerat, qui valde post adventum
P. Leonardi profecerant; unde magno cum fervore et ze10, quae
illi suggerebantur, servis explicabat. Cum eis valediceret et ad
perseverandum in coepta via hortaretur, et P. Vicarium prose·
cuturum esse coepta diceret, servi nihilominus brasilienses vix
consolationem admittebant, et tam multis cum‘lacrymis audi· ’
tores utriusque sexus ultimum vale acceperunt, ut non parum
⁴ recedentium etiam corda commoverent.

. 443. Cum itaque, rursus naviganS, portui S.ti Vincentii
vicinus esset, quasdam naviculaS, chanoas vocant, longe pro-
spexerunt; et cum hostes esse suspicarentur, retrocedere coe·
perunt; at navigia illa cum fugientem navem viderent, gallos
esse piratas putaverunt, quos odio magno prosequebantur; unde
fugientes persecuti sunt, et navigium septem chanoae circumde-
derunt, summa enim velocitate, cum triginta vel quadraginta
'remiges singulae habeant, quantumvis velocem navem praecur-
runt; et tantam vim saggitarum torquere coeperunt ut pluvia
sagittarum esse videretur. Navis erat male admodum instructa
et cum duas haberet bombardaS, altera eorum ad primum ictum
in mare cecidit. P. Leonardus in angulo navis genua flectens et
Dei auxilium imploranS, deinde animare suae navis homines
coepit, et ut a Deo veniam peccatorum peterent et ei se com-
mendarent adhortabatur. Omnes autem si inde evaderent, vitae
emendationem proposuerunt. Interim brasilienses eos valde
urgebant, et velut daemonum depictorum faciem prae se fere-
bant; nudi enim erant, alii nigro colore, alii rubro tincti, alii
plumis cooperti, et sagittis clamorem et cornuum sonitum
addebant, quo solent in bellis suos animare. Tres integras ho·
ras navem prosequebantur et oppugnabant, et si paulo amplius
fuissent persecuti, nullus de illa navi evadere potuisset qui non
ipsorum cibus sactus fuisset. Duo vulnerati sagittis fuerunt, et
alter eorum mortuuS, et tam validi arcuum ictus erant ut tabu·
lam ipsam navis penetrarent..Sed cum in terram nostri descen·
derent, et Portugallenses esse ab indis cognoscerentur, reces-
serunt illi.

. 444. Nostri autem ad portum Sancti Vincentii pervenienteS,
25

