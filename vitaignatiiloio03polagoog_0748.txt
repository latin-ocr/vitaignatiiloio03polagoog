7⁴2 Canon. Soc. Jsss.

num concursuS, qui super duodecim millia animarum fuisse
putabatur ‚ ad sanctas illas reliquias videndas accessisse credi—
tum est.

695. Huic confraternitati Pro-rex nomen suum dedit et
tantum argenti ut eo circumdari et includi caput illud ‘posset3
et uno die fere quingenti nomina sua etiam dederunt, et alii
deinde, qui omnes usque ad duo millia confratrum accesserunt.
Eorum unus statim triginta aureos ad ceram, quam in cultum
sanctae virginis expenderent, dedit, et a P. Gaspare impetravit
ut ad has expensas necessaria tribuere sibi perpetuo liceret;
alii alia ad cultum virginis et martyris offerebant. Sed et ma-
trona quaedam dives eidem obtulit se totum suum patrimo-
nium libenter daturam, ut alia confraternitas foeminarum in
honorem earumdem undecim millium virginum conficeretur..
Hac tamen confraternitate hominum magnopere augescente,
quia timuerunt confratres Misericordiae ne confraternitas ipso·
rum detrimentum pateretur, curavit P. Gaspar ut restitutiones
et alia, quae applicari solebant operi Misericordiae, non pos·
sent novae confraternitati applicari, et ut illa augeretur anti—
quior diligenter curavit.

696. Voluerat autem in hac nova confraternitate Virginum
septuaginta duos homines inter caeteros confratres deligi, qui
populares inviserent, et necessitatibus hominum providerent,
et a peccatis avocare studerent3 sed quia praedicti confratres
Misericordiae hoc interpretabantur in suum cedere praejudi-
cium, constituit P. Gaspar ne hi septuaginta duo designaren-
tur; quorum tamen loco duo millia confratrum eisdem pietatis
operibus vacarunt. Tam diligentes erant hi confratres illis ini-
tiis, et tanto cum fervore concubinarios, et eOS, qui mutuis se
odiis prosequebantur vel injuriis affecti erant, aut qui male vive·
bant, revocare ad statum salutis nitebantur, ut nihil in India
simile unquam visum fuisset3 catalogos etiam adferebant ad
P. Gasparem hominum, qui inimicitias exercebant, et qui vi-
ginti ac triginta annos a sacramentis abstinuerant; et demum
fundamenta terrae, id est, terrenis affectibus indulgentium de·
tecta fuerunt. Itaque a mane usque ad noctem Patres Gaspar
et Morales cum P. Paulo ac P. Antonio Vaz et aliis quibus—
dam fratribus cum suis catalogis divisi per publicas vias ince-
debant, ut in diversis domibus viros et mulieres ab odiis et pec-

