ΑΝ. 1551 409

495. Aliqui ex christianiS, auditis fidei mysteriis ab initio
mundi, omnia in tapetibus depingenda Cochini curaverunt, et ,
perutiliter accidit ut imagines illae pro lectionibus hominibus
illiteratis essent, et ita velut in libro quae necessaria erant fidei
mysteria ibi discebant, et tantopere hujusmodi imagines chri-
stianis placuerunt, ut in singulis locis similes depingi ac teneri
curaverint.

DE JAPONICIS REBUS

496. Superiori anno dictum est quod Cangoxima ad aliam
urbem P. Franciscus cum sociis sit profectus (Firando illi no·
men e1·at); quomodo etiam, ibi relicto Ρ. Cosmo TurrianO, ipse
cum soci0, qui Joannes Fernandez vocabatur et Japonense idio-
ma jam didicerat, ad alia loca profectus esset, in quibus perlu—
strandis et exploranda hominum ac rerum dispositione ad
Evangelium excipiendum, quatuor menses cum dimidio consu·
mens, ad Cosmum redierat. Sed explicatius quid in hoc discur-
su, coepto sub finem Octobris et absoluto primis in mensibus
hujus anni 1551, actum sit, paucis describam. Nobilis erat civi-
tas, nomine Amanguchi‚ quae sup'ra decem millia familiarum
habebat et sub potenti quodam domino (ducem tamen et non
regem eum vocabant), et magna in ea nobilitas erat.

497. Cum eo pervenisset P. Franciscus Xavier, et Christi
Evangelium praedicare coepisset per plateas ac vicos publicos,
populus perinde ac nobiles quaenam ea doctrina esset scire cu·
piebat‚ quibus satisfaciebat ipse partim legendo librum, in quo
fidei mysteria et eorum declarationem in japonensi lingua Can-
goximae scribenda curaverat, partim loquendo et conciones
habendo de eisdem rebus quae in libro continebantur; nec solum
plurimi eum audiebant, sed ad domos etiarn nobilium saepe vo-
cabant, qui cujusmodi esset lex quam praedicabat scire cupie-
bant, et, si sua meliorem invenissent, se eam suscepturos affir—
mabant. Multi libenter, quae de Dei lege dicebantur, audiebant,
alii irridebant, alii aegre ferebant. Cum per vias incedebant,
digito monstrabantur. Hic dicebat: isti sunt, qui nullum alium
Deum adorandum quam conditorem rerum omnium ut salve·
mur affirmant; alii: isti solam unam uxorem haberi posse prae·

