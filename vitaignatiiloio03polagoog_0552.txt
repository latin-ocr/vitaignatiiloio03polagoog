540 Cnnox. Soc. JES.

316. Augebatur autem in dies in ecclesia D. Antonii, qua
nostri utebantur, confitentium et communicantium numerus,
multis non minus admirantibus quam probantibus hanc huJ'us· .
modi Sacramentorum frequentiam. Sed cum hac aestate Jubi-
laeum, ob principum christianorum inter se pacem, Panormi
promulgatum esset, tanta fuit messis abundantia ut paucitas
operariorum multorum desideriis satisfacere non valuerit,
quamvis diem integrum et aliquot horas noctis sic in hunc labo
rem incumberent ut ne loco quidem ad paulisper respirandum
vel cibum capiendum moverentur; quod in aestibus Panormi
*gravibus non facile corpus tolerasset , si animi vigor cum Dei
auxilio non illud sublevasset, Sed hoc unum dolebat nostris
quod cum plus quodammodo quam possent praestarent , pluri·
mis tamen satisfacere non valerent, qui spe sua frustrati non
sine magno dolore, quem apertis prae se ferebant indiciiS, alio
se recipere cogebantur. In consequenti festo Assumptionis ma·
ximus etiam confitentium numerus et communicantium, et qui-
dem ex primariis civitatis viris ac mulieribuS, confluxit. Fructus
autem jam praedictis inde similes nascebantur.

317. Fuerunt , qui quandiu vixissent, se ignorasse fateren-
tur quid esset confessiO, non quod alias confessi non fuissent,
sed quod novam in confessariis spiritus prudentiae atque con·
silii rationem considerabant, et serio ipsi ad cor redeuntes , de
vitae mutatione agebant, et ex his plerique octavo quoque die,
vel saltem singulis mensibus confiteri, in animum induxerunt,
et impigre sunt exsecuti; et qui religiosum vitae institutum
magno animi fervore amplectebantur, sic proficiebant, ut prae-
positus quidam capuccinorum concionatori Collegii, Petro de
Rivadeneira, retulerit multos ex his, qui frequentare nostros
consueverant, et ab eis velut propinatum religionis ,amorem
imbiberant, divino quodam spiritu flagrantes in eorum coeno·
bium cooptatos, augescente in dies spiritus ardore, magnos
progressus in via perfectionis et cum magno caeterorum exem—
plo facere.

318. Accersebantur nostri ad aegrotos ex multispartibus
. civitatis audiendOS, et saepius a nobilioribuS, qui propter exi·
stimationem‚ quarn de nostris conceperant, eo in statu consti·
tuti multum eis confidebant. ’

319. Habebantur praeterea conciones variis in locis. Magi·

