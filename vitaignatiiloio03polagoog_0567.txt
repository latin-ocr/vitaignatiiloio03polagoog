ΑΝ. 1552 561

sacerdotibus confiterentur non pauci effecit3 et postquam ad·
venisset bulla Sanctissimi Sacramenti, singulis mensibus se con-
fessuros magna ex parte oppidani pollicebantur, qui non solum
propter filiorum suorum institutionem in doctrina christiana et
litteris se multum ei debere agnoscebant, sed etiam quod aliis
multis modis ipsorum profectum spiritualem juvisset. Auxit
autem benevolentiam quod cum Cardinalis quemdam ex oppi-
danis in carcerem conjici jussisset, quod quemdam ex aula sua
male tractasset, rogatu Sebastiani, quem secum aliqui ut inter·
cessorem ad Cardinalem deduxerant, statim liberatus est. Et
d'uobus fere mensibus-in hac missione utiliter expensiS, Romam
rediit.

353. Sub autumnum hujus anni P. Andream Galvanellum,
bononiensis Collegii Rectorem, inde evocatum superius dixi·
mus. Is autem in oppido quodam Vallistellinae (Morbegno no·
men illi erat) missus est. Vallis illa ex parte sub novocomensi
Episcopatu est; sed temporales domini Grisones sunt, quod
genus hominum, in Alpibus Italiam a, Germania dividentibuS,
non longe a TyrolensibuS, libertatem suam more helvetiorum
retinent, et quamvis ipsi domini haeretici sint, cum aliquam
suae ditionis partem in ea valle, quae in Italiam praetenditur,
habeant, ubi frequentissima sunt oppida, non prohibent catho-
licos suum cultum retinere; et ita oppidum Morbegni‚ quamvis
magistratumhaereticum haberet, fere totum catholicum erat.
Cum igitur in parochia quadam primaria Morbegni aliqui ex
primoribus inter se graviter dissentirent et litigarent, placuit
Summo Pontifici, aliquorum rogatu, ut aliquis ex nostris eam
ecclesiam teneret, donec aliquid constitueretur de rectore illius
ecclesiae futur03 et id interim agebatur ut aliquid fructus spiri·
tualis catholici homines, qui illis in locis versabantur, percipere
possent. Cum autem Ρ. Andreas ad id idoneus visus esset, lit-
teras apostolicas in forma Brevis scribi jussit Pontifex cum
quibus P. Ignatius eum Bononia abduxit.

354. Decima nona Novembris Comum Andreas pervenit, et
vigesima secunda, quibusdam Morbegni oppidaniS, qui ad eum
deducendum Comum venerant, stipatus Morbegnum est perdu
ctuS, et a nobilioribus ei occurrentibus et demum a toto oppido
laetissimo animo exceptus est. Cum autem postridie consilium
oppidanorum congregari fecisset et litteras apostolicas eis

36

