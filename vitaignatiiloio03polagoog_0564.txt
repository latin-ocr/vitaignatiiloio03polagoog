558 Canon. soe. Jsss.

Agebatur etiam de Collegiis ad modum Germanici instituendis,
quae seminaria essent clericorum totius regni; sed tam multa
amplecti opera Societas tunc non poterat ¹.

348. Venit in Siciliam Dominus Sanchius de Leyva, qui
praesidio Africae praeerat, et seditione militum expulsus inde
sine ulla sua culpa, et praefectus generalis triremium regni
Neapolis ab Imperatore creatus suerat. Expostulavit hic cum
P. Natali quod a se ex Africa recessisset3 sed magnam ei be-
nevolentiam ostendenS, eidem confiteri voluit et magnam elee-
mosynam per eum dispensari voluit. Missus autem suit sub
idem tempus dux quidam in Africam a Pro-rege ut eam urbem
everteret; et dixit P. Natali velle se ut ossa tribunorum, ducum
et aliorum primariorum militum, qui ibidem obierant et sepulti
erant, ad ecclesiam Abbatiae nostrae Sti.. Philippi transferren-
tur, et ibidem vexilla et insignia cum inscriptionibus ad perpe·
tuam rei memoriam ponerentur.

349. Mutavit deinde lectionem casuum conscientiae P. Na-
talis in concionem matutinam diebus festis in templo divi Anto—
nii habendam, cum aliqua praeter diem dominicum acciderent,
ut sic horae pomeridianae piis negotiis tribui possent. Nec ta-
men, quae de Sacramentis legere coeperat, omisit, sed in prio·
rem partem concionis transtulit; posterior de ipso festo agebat;
et ejus conciones auditoribus, viris primariiS, non mediocriter
placebant; sed in festo Conceptionis Rae M.ae Virginis cum
ejusdem favore prae caeteris concionibus satisfecit.

350. Venit tandem sub anni finem Ρ. Hieronymus Dome-
nech in Siciliam, quo recto itinere ex Hispania navigaverat, et
magna laetitia non solum nostros sed etiam Pro-regem affecit.
Quia tamen a P. Ignatio injunctum fuerat ut Romam veniret,
bona cum venia et litteris Pro-regis cum triremibus siculis, quae
Neapolim tunc ad bellum senense veniebant, iter inchoavit, et
Neapoli Romam terrestri itinere pervenit. Significavit autem
P. Ignatio P. Natalis, redeunte eodem P. Hieronymo Dome-
nech, liberum se fore bona cum venia Pro-regis ut, quocumque
vellet sancta obedientia, se conferret; quia tamen adventus tur-
carum in sequentem annum timebatur, non esse diu cunctan-

¹ Polancus‚ ex com., Patri Natali, de CollegiO, quod in urbe Montisregalis insti-
tuere vult cardinalis Farnesius, de reditibuS, etc.. ‘26 Novembris et 3 Decembris.

