AN. 1552 545

uterque magni nominiS, erant; nec negotia plurima in causa
fuerunt, quamdiu Panormi fuit, ut eam lectionem omitteret.
Omnium scholarum discipuli ad tercentos et quinquaginta hoc
anno ascendebant.

315. Nec segniores erant in templo sacerdotes quam prae·
ceptores in scholis; quamvis aliqui utrobique, quod et praece-
ptores et confessarii essent, in vinea Domini laborabant. Con·
fitentium numerus toto quidem anno non exiguus erat, sed
solemnioribus festis instantibus· eorum multitudo pene nostros
obruebat3 et cum, praeter magistrOS, duo tantum essent Sacer·
doteS, et eorum alter ipse Rector, super mille et ducentos ad
confessionem accedentes poenitentiae sacramento adjuverunt;
ita ut ab ortu solis usque ad tertiam et interdiu quartam noctis
horam impransi nostri maxima corporis molestia sed summa
animi‘laetitia multis diebus permanserunt3 quod enim corpus
extenuabat, id, animum recreabat ac reficiebat. Multi nobiles
viri ac matronae etiam ex remotissimis urbis locis ad no·
stros confluebant, et non pauci, aliis confessi, ut suam con-
scientiam pacarent, confessionem cum nostris iterabant; nec
defuerunt qui multis annis confessi non fuerant. Fructus has
confessiones consequens multiplex fuit; nam multi concubinarii
suas pellices reliquerunt3 aliquae foeminae nobileS, et quidem
⁴ jam nubiles, perpetuam virginitatem Deo consecrarunt; aliae,
ejusdem sponsi amore captae, eidem se devovere statuerunt;
aliqui juveneS, nostrorum sacerdotum alumni ac spirituales
filii, religionem dominicanorum, alii capuccinorum, sunt' in·
gressi3 complures ingredi decreverunt; multi singulis mensi·
bus, quidam frequentius confiteri proposuerunt; quamplurimi
generali confessione totius vitae maculas abluerunt; aliquae
muliereS, quae parum honeste vixerant, a faucibus daemonis

ereptae fuerunt; inter quas filia erat, ab ipsa matre prostituta ’

et in eam voraginem turpitudinis prolapsa, ut se vix unquam
emersuram speraret; quidam tentatione exagitatuS, qui sese
praecipitem bis terve in mare dederat, totiesque divino auxi-
lio, quod tamen minime invocabat, illaesus evadenS, ad no-
stros accedens poenitentiam egit; sed et mulier, quae seipsam .
veneno necare constituerat, liberata fuit; odia ardentissima
restincta; inimicitiae sedatae; et alia huJusmodi plurima, quae
sigillatim non referentur.

35

