478 Canos. Soc. Jes,

143. Cum Patavio transiret Cardinalis Augustanus, nostris
affirmabat si Dominus eum Augustam reduxisset (nam Romam
pergebat), omnino se Collegium Societati esse erecturum; at
P. Laynez eum interim rogavit, quandoquidem Ferraria et
Florentia transiturus erat, ut Ducibus illis Collegia, quae jam
ibi erant, ut promoverent, commendaret3 quod se facturum
omnino recepit.

144. Cum praeceptores ex Urbe sub autumnum P. Ignatius
Patavium misit, jam duas ibi scholas nostri praeparaverant
et tertiam parare coeperant. Missi sunt autem ex Urbe non
solum tres praeceptores, quorum primus P. Eleutherius Pon*
tanus erat, sed et minister, qui in Collegii gubernatione Ρ. El-
pidium, viribus· imbecillum, juvaret, P. Baptista TavonuS,
qui in officio Rectoris eidem postea successit. Apertis autem
scholis mense Septembri, primo tantum pueri conveniebant, qui
parum in litteris profecerant, et P. Eleutherius nihil publice
primis diebus legere potuit; nam ad duas tantum inferiores clas·
ses pauci pueri ut rudimentis grammaticae imbuerentur et ali-
qui, qui nondum legere recte sciebant, venire coeperunt. Sed re
paulatim bonum odorem spargente, et numerus crevit scholasti·
corum et eruditio; et ita tres classes inchoatae sunt; et nondum
hoc ipso anno vertente, cum super centum et tringinta schola-
stici venissent, quartam addi classem necessarium videbatur.
Ne tamen eos pueros admitterent, qui recte legere nesciebant
et scribere, Roma scriptum eis est, et diligenter curarent ut
saltem tertia illa schola concinnaretur ¹.

145. Proficere autem scholastici incipiebant non solum in
litteris sed etiam in christiana doctrina, quam dominicis diebus
docebantur (multi enim, quae ad salutem necessaria erant, igno-
rabant); quod parentibus eorum, magnam aedificationem prae·
stabat. In moribus etiam non parum profecerunt, nec quidquam
a scholasticiS, qui licentia satis magna uti solebant, nisi mode-
stum audiebatur, et aliqui inter eos bono ingenio praediti socios
ad scholam invitabant, et omnino in eis mutatio magna ani·
madversa est. P. Elpidius christianae doctrinae lectionem eis

 

 

¹ Jam inde ab initio hujus anni curabat Ignatius ut scholae pro externis aperirentur
Patavii, quod certum est ex litteris Andreae Frusio venetias 27 Februarii datis.—

Polancus. ex com. ‚ Andreae Frusio, de Baptista T avono et Eleutherio Pontano Roma
mittendis, 27 Augusti.

