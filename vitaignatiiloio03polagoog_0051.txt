ΑΝ. 1550 45

si Summus Pontifex hiS, qui peccata confiterentur in exercitu
vel antequam ad illum se conferrent, jubilaei indulgentiam con·
cederet; et cum ea de re aliquid cum Pro-rege contulisset, valde
eam ille probavit. Non solum enirn ea ratione morientium ani-
mis consulebatur, sed ad fortiter et intrepide pugnandum mili·
tes excitabantur. Scripsit ergo ad P. Ignatium Pro-rex rogavit-
que ut suo nomine Pontifici supplicaret ut qui eo in bello occu-
parentur, nec Romam venire possent, jubilaei gratiam et indul·
tum etiam consequerentur. Obtinuit illud P. Ignatius et ejus
concessionis testimonium manu sua subscriptum et sigillo So-
cietatis obsignatum duplici exemplo in Africam, quo jam exer·
citus se contulerat, transmisit.

9⁴. Erat Joannes de Vega, Siciliae Pro-rex, ab Imperatore
Carolo omnium expeditionum, quae in Africa fierent, generalis
Dux constitutus, Cum autem hoc anno classis Caesarea, cui
triremes etiam Pontificiae ac equiturn melitensium et Ducis
Florentiae adjunctae fuerant, ad Dragutum, piratam insignem
et oras maritimas christianorum infestantem, esset egressa,
impetus ventorum eam ad quamdam Africae civitatem, quae
monasterium dicitur, detulit; quam occupavit et aliam non
procul distantem, quae Africa, olim AphrodisiuS, dicitur, capi
posse intellexerunt. Inter divinationes autem suas hoc habebant
saraceni quod, Aphrodisio capta, Africae provinciae in manus
christianorum essent venturae. Cum ergo Pro-rex Joannes de
Vega ad expugnationem hujus urbis iturus esset, P. Jacobum
Laynez est allocutus et an se comitari vellet in ea expeditione
intelligere ab eo voluit. Significavit ei, prout res-erat, P. Laynez
Summum Pontificem, rogatu Ducissae Florentiae sibi injunxisse
ut sequenti autumno Florentiam se conferret. Addidit etiam
quod molestum sibi esset futurum ei bello interesse, ubi aliud
nihil quam obedire avaritiae christianos milites cum scandalo
infidelium et sine occasione evangelii Christi promulgandi, esset
inspecturus; alioqui se promptissimum, immo et valde propen-
sum, ad hanc profectionem in Africam fore. Cum autem Pro-rex
reditum ante autumnum, ut Florentiam ire posset, promitteret,
et multa in malis impediendis et bonis ad Dei gloriam promoven-
dis ab eo fieri posse assereret, affirmans etiam quod gratum
esset futurum P. Ignatio, quodque in tali necessitate et ad opus
tam pium posset eum ipse jubere, acquievit, libenter P. Laynez;

