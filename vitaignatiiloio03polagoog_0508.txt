502 Canos. Soc. JES.

quamdam, quam Parisiis legerat, narrare de quodam, qui Car-
thusiam ingressus publicam confessionem coram omnibus fecit,
inter quos quidam vir sanctus videbat daemonem in scripto
quodam illud peccatum statim delere, quod ille confitebatur. Ad-
didit Pelletarius verba quaedam de judicio Christi extremO,
cum omnia omnibus manifestanda sunt. Tunc paupercula illa
coepit ex intimo corde fluvium lacrymarum emittere, ut etiam
alios ad planctum permoveret, deinde narrare omnia sua pec-
cata aggressa est, et cum aliqua graviora dicere vellet, quasi
suffocari et lingua ejus ligari videbatur; sed cum ad orandum
coram Sanctissimo Sacramento mitteretur, redibat et cum ma-
jori adhuc contritione dicebat, et veniam a Deo et ab eis crea·
turis, quas offenderat, petebat. Petiit ab ea tunc P. Pelletarius
quomodo se haberet, quando quae dicere voluit, absolverat.
Respondit illa velut turrim quamdam gravisshni ponderis ex
ejus corde sublatam sibi videri , et quod quasi tunc nata sibi
videbatur. Exhortatus est tandem eam ut suo confessario rur·
sus generalem confessionem totius vitae faceret et diligentius
etiam circumstantias consideraret.
Et haec de Ferrariensi Collegio sint dicta.

DE COLLEGIO BON ΟΝ IENSI

215. Sub finem anni 1551 dictum est ex praescripto P. Igna-
tii scholas Bononiae institutas fuisse. Commendatum autem fue-
rat cuidam religioso ordinis minorum ut populo denunciaret
hoc sibi onus Societatem Jesu sibi assumpsisse ad honorem Dei,
ut juventutem bonis moribus simul et litteris citra personarum
discrimen et sine ulla temporalis praemii spe imbueret. Ille
autem (frater Joannes Antonius de Buxeto dicebatur) magna
dexteritate sed non minori charitate id est exsecutus; et tanta
benevolentia nostram Societatem complectebatur, cum fru-
ctum spiritualem ex ejus ministeriis provenientem videret, ut
dignis laudibus se eam non posse efferre existimaret. Sub ini-
tium hujus anni orationem latinam habuit P. Franciscus Pal-
mius in ecclesia Sssae Luciae nostro Collegio conjuncta, ubi de
schola instituta, de P. IgnatiO, Societatis primo auctore, atque
adeo de ipsius Societatis instituto coram Episcopo suffraganeO,

