452 . Canon. Soc. JES.

batur, adjuvare niteretur; et quia vicinus erat P. Sylvester,
delectus ille est a P. Ignatio ad hoc munus obeundum; et ne
mutinenses amici impedire niterentur ejus profectionem, in obe-
dientiae'virtute P. Ignatius hanc illi missionem, simul cum lit-
teris Cardinalis CarpensiS, injunxit et instructionem addidit;
et quindecim diebus elapsiS, quibus pro virili parte'ut nego-
tium illud conficeretur curaret, ut Mutinam rediret scriptum ei
est ¹.

88. Profectus ille primo quoque tempore et ad seniores
ejus urbis (hoc nomen magistratuum est) se conferenS, mona·
sterii negotium aggressus est , et scribit expertum se esse vim
praecepti obedientiae3 nam omnia, quae ipsi commissa erant
apud moniales illaS, cum multis eorum lacrymis et devotione
confecta fuerunt, quod litteris ad Cardinalem Carpensem mis-
sis tam ipse quam seniores urbis explicatius ad Dei gloriam et
ipsius Cardinalis consolationem scripserunt. Aliqui etiam ex
primoribus eJus urbis de Collegio Societatis Rhegii instituendo
agere coeperunt, nec deerat qui jam reditus aliquos perpetuos

τί offerrent; sed ille praescripto tempore Mutinam rediit. Et cum

ex sententia successissent quae in virtute obedientiae aggres-
sus erat, rogabat ipse P. Ignatium ut semper ipse in virtute
· sanctae obedientiae praeciperet. Professionem ipse nondum
emiserat et compertum certumque erat humilitatis gratia eam
nunquam postulaturum esse, sed ut in virtute obedientiae ea
sibi injungeretur exspectaturum.

89. Sic de P. Sylvestro sentiebat mutinensis Episcopus ut
omnino sub ejus obedientia regi vellet, rogaretque Sylvestrum
ut votum suum, quod de obedientia ei praestanda emittere vo·
lebat, admitteret, nam se inspirationem adid internam sentire
affirmabat. Episcopi quidem obedientiae potius ipse P. Sylvester
subjici debebat et optabat, quoad ejus fieri posset; at vero ad
Praelati illius doctissimi atque gravissimi humilitatem decla·
randam et existimationem, ‚quam de ipso P. Sylvestro concepe-
rat, haec dicere oportuit ¹.

 

¹ Polancus, ex com.,Episcopo Mutinensi, de visitatione monasterii Rhegiensis a
Sylvestro Laudino faciendae, 10 Augusti3 eadem die , Ignatii patentes seu obedientiae
litterae quibus. Cardinali Carpensi morem gerens , sylvestrum Landinum jubet ut mo-
nasterium monialium Rhegii visitet.

2 Polaticus, ex com„ Sylvestro Landino, plura de Cardinali Morone, Mutinensi
Episcopo, 23 Januarii; eidem, ut omnino curet ne Episcopi Mutinensis erga Societatem

