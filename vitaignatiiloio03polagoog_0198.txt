192 ennon. Soc. JES.

59. Ex sacerdotibuS, qui spiritualibus exercitiis adjuti fue-
rant, fructus insignis in eorum populis consequebatur; nam illis
concionabantur et ad crebram confessionem et communionem
excitabant, nec id tantum Bononiae, sed etiam in ejus dioecesi,
cum magna aedificatione cernebatur ; et sanctia plebe habeban-

tur. Horum duo monasteriis monialium praefecti fuerunt, qui ,

tam egregie suo funguntur offici0‚ ut monasteria ipsis commen·
data mira religione caeteris praeluceant et in spirituali devo-
tione ac virtutibus proficiunt.

60. Duo ex nostris scholasticis cuidam academiae multorum
juvenum se adjunxerunt, et multis exercitationibus scholasticis
sibi et illis utiles erant. Unus eorum, cum ad eum lectionis prae·
legendae (nam per vices id faciebant) locus esset devolutuS, sic
academiae scholasticos latina oratione ad piam vivendi ratio·
nem est adhortatus ut praeceptorem praesentem et condiscipu-

, los non parum commoverit. Demum in litteris diligenter profi-

ciebant, et latino sermone domi, quod in Italia parum erat
usitatum, utebantur; ac demum nullum non movebant lapidem
ut proficerent.

61. Quod ad christianam doctrinam attinet, aegrotantium
visitationeS, poenitentium confessioneS, ac sanctissimae Eucha-
ristiae administrationem, ut anno superiori ita et hoc perseve-
rabant, novi enim quotidie alii atque alii cum animo vitam in
melius commutandi eo confluebant; sed nullum brevius com·
pendium ad insignem profectum experti sunt quam in spiritua-
libus exercitiis, quibus exculti serio reformationi sui dabant
operam et aliis aedificationis erant; ut multi admirarentur et
quasi vulgi vox esset: quid faciunt isti sacerdoteS, quorum ope·
ra, qui eos adeunt, in alios homines mutantur Ψ ·

62. Concionatus est in quadragesima P. Franciscus Pal-
mius cum frequenti ac devoto auditorio; diebus autem festis a
prandio Psalmum Miserere mei multis convenientibus enarra-
bat. Cum in carnis-privio multa pro more cum pietate par'um
conjuncta fierent, zelo honoris Dei et salutis animarum aliqui
ex nostris moti, ad loca illa, ubi ludi publici fiebant, se contule·
runt, et scamnum coram omnibus ascendentes magno cum fer—

 

¹ Polancus, ex commisstone, Franclsco Palmio, de catechumenorum domo romana,
nt Domina violente Gozzadlno directe Jacobo crescentio scribat; illius enim domus
negotiis non amplius se, justis de causis, Ignatius immiscet, 26 Septembris.

