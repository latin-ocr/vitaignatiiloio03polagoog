390 Canon. Soc. JEs.

oportuit nostros suis manibus domurn hanc construere. Inci-
piebant enim gentilium filii, suos parentes deserendo ad nostros
venire, et quamvis parentes separare illos a nostrorum consue-
tudine niterentur, non id obtinere poterant. Puer inter alios qui·
darn fuit, qui totum diem sine cibo et vulneratus, patrem fu-
giendo, ad hanc domum se contulit. Quotidie Missa, omnibus
his canentibuS, celebrabatur3 quaedam alia pia cantica verna-
cula lingua pueri brasilienses docebantur, ut per pagos discu-
rrend0, ea canerent. Et brevi domus plena fuisset hujusmodi
pueriS, si multi sustentaripotuissent. Intra paucos tamen menses
sperabant ad eos alendos subsidium ut plures excipere possent.
Aliqui etiam ex pueris parentibus orbati, qui bene jam instituti
erant ‚fper alia praesidia lusitanorum ad hoc ipsum distribue—
bantur. Magnopere pagi vicini brasiliensium nostros revereban-
tur, nec manifeste carnibus humanis vesci audebant. Inter chri-
stianos per Dei gratiam in hac urbe magna peccata sublata fue-
runt; multi cum indigenis mulieribus matrimonio juncti sunt,
quod ad fidem catholicam et urbem ipsam augendam multum
conferebat; et mirum in modum mores reformati sunt, cum olim
in pessima peccandi consuetudine diu jacuissent; Gubernatoris
virtus et favor, quem nostris praestabat, multum ad hoc confere-
bat. Servi neophyti spiritualem utilitatem prae caeteris experti
sunt, qui prius gentilico more, licet baptizati, vivebant, et chri·
stianam doctrinam et mores addiscenteS, bene ac studiose se
gerere coeperunt; et ut cum ancillis matrimonia contraherent,
et sic sine peccato viverent, curatum est. Nondum Episcopus in
Brasiliam venerat, quo adveniente, fructus augendus esse spe-
rabatur.

452. ‘In oppido Portus Securi P. Franciscus Perez versaba-
tur, et ibi eremitorium erexit, ad quod magna cum devotione
non solum oppidani sed et peregrini confluebant. Constans erat
fama illa in provincia quod post erectionem praedicti eremito-
rii fons ibidem scaturire coeperat, quae sanitatem conferebat.
P. ille Franciscus Perez servos christianorum catechismum do-
cebat, et vicinos gentilium pagos ipse visitabat, ex quibus ali·
quos pueros ad Portum Securum adducenS, ibidem eos insti-
tuebat.

453. In Portu Spiritus Sancti duo alii ex nostris domum iti·
dem construxerant, ubi pueros multos gentiles excipere et alere

