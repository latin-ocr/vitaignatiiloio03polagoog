ΑΝ. 1552 759

christianam imbibendam magis idonea esse quam provectior
videretur. ,His ergo pueris de rebus ad christianum hominem
pertinentibus P. Nicolaus concionabatur, et ab eisdem eorum,
quae dixerat, rationem exigebat. Et haec erat unica in afflicta
admodum valetudine hujus Patris consolati0, cum videret hos
pueros bene percipere et explicare nostrae fidei mysteria et
magnis signis quod ea gustarent prae se ferre. Declarabat
autem eis et rationibus naturalibus, et comparationibus ad-
hibitis et exemplis quod omnes mores ac ritus gentilium nihil
nisi mendacia et fraudes daemonis ac ministrorum eJ‘us sunt, et
omnino legi naturali ac rationi repugnant. Videbantur autem
Patri Nicolao illi homines non minus acuto ingenio esse quam
nostrates nec minus idonei ad doctrinam et scientias capessen-
das, Concionabatur etiam interdum lusitanis et eorum confes·
siones audiebat3 sed praecipuam temporis partem horum pue·
rorum institutio sibi vindicabat, qui cum ex nobilioribus essent ·
et penes quos populorum gubernatio esset futura, multo latius
patere poterat fructus laboris eisdem impensi quam si aliis de
plebe impenderetur, et magnopere sentiebat quod Ρ. Ignatius
commendaverat, ut ad hujusmodi pueros instituendos collegia
plurimis in locis erigerentur. Dicebat autem idem P. Nicolaus
experimento se didicisse provincias certas nostris esse desi·
gnandaS, in quibus illi residentes vernaculam earum linguam
addiscere conarentur, ut interpretum ministerio utendum non
esset; rari enim inter eos inveniuntur, qui exacte intelligant et .
exprimant quae dicuntur; et quia Ρ. Henricus egregie linguam
illius provinciae, in qua versabantur, didicerat, ideo uberiorem
fructum ex gentilitate retulisse quam in ulla alia Indiae provin-
cia quisquam cepisset. Ipse autem Nicolaus, cum in dies mor-
tem exspectaret, non adhibuit studium ad ejus regionis linguam
perdiscendam, sed quemdam apud se habebat juvenem, olim
brachmanem, quem grammaticam docuerat, et, ut erat acuto
ingeniO, mysteria fidei ac religionis per eum commode declara-
bat3 et ad eum Romam mittendum facultatem petebat.

728. Post medium Octobrem rediit a provincia Pescariae,
quo Septembri mense se contulerat ad P. Henricum et alios fra·
tres invisendOS, et, quamvis cum labore non exiguo propter de-
bilitatem corporis iter illud confecit, incredibilem se tamen con·
solationem retulisse scribit, cum populos illos tam bene instru—

