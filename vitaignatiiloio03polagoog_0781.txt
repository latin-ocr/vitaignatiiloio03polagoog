ΑΝ. 1552 775,

Sed responderunt nostri corpora se a Deo accepisse utin eis
pati et Christum Dominum imitari possent , propter cujus
obsequium et gloriam parum se frigora curabant. Tunc Rex,
quamvisse injuncturum ei, qui Amanguzium proficiscebatur,
recepit, ut nostros secum duceret, prius tamen se velle per
compita facultatem eis concessam, praedicandi legem Dei, pu-
blicare. Res tamen dilata est, quia Ρ. Balthasar prius sibi agen·
dum cum P. Cosmo censuit et in reditu illam promulgationem
fieri debere, postquam vidisset formulam concessionis ‘Aman-
guzii factae. Misit autem P. Balthasar Petrum de Alcaceba
Amanguzium, quadraginta leucas per continentem Bungo dis·
junctam, qui summa charitate a Ρ. Cosmo exceptus est, deinde
Eduardum de Silva misit, ac postremo sub finem Decembris hu·
jus anni ipsemet Ρ. Balthasar cum Joanne F ernandez Amangu-
zium pervenit. Ejus adventus non solum nostris sed etiam neo-
phytis multum consolationis attulit. Ex quo anno praeterito
inde recesserat et ex tota provincia Japonensi P. Franciscus
Xavier, sexcentos in ea christianos jam relinquenS, perrexerat
Ρ. Cosmus in eis conservandis et aliis ad Christum adducendiS,
tam exemplo quam verbo, et omni studio in pietatis consueta
opera incumbens; et ut aedificationem eis hominibus praeberet,
qui parcissimo victu solent uti, aliquot ibi annos bonus Pater
exegit, quibus oryza sola victitabat, quae et panis et obsonii
loco ei erat, sicut et aliiS, praesertim tenuioris fortunae homi·
nibus; nam piscium apud Japonenses et carnium rarus admo·
dum usus est. In festis natalitiis hujus anni totam noctem in
Christi vita legenda exegerunt, et ternas Missas P. Cosmus et
Balthasar dixerunt3 declaravit autem P. Cosmus rationem pro·
pter quam a singulis sacerdotibus eo die tria Sacra dicerentur;
quae omnia cum aedificatione illi audiebant; et quod deerat
symphoniae, charitas et spirituale gaudium supplebat.
Et haec de Japonensium‘messe hoc anno ¹.

 

¹ Vide litteras Patris Cosmae de Torres et fratris joannis Femandez ad Franci·
scum Xaverlum, Simonem Rodericium et Conimbricenses socios toto hoc anno et se·
quenti datam necnon quas anno 1554 ad lusitanos socios misit frater Petrus de Alcaceba.

