374 Canon. Soc. Jsss.

instruere curabat, nec solum laborando diu noctuque, sed cum
superior esset, in omnibus humilibus exercitiis aliis se formam
praebebat, nec se alio modo quam quemvis ex aliis in victu
tractari volebat; et sic aliis etiam sacerdotibus humilitatis fun·
ctiones facile imponebat; usum etiam poenitentiarum in parva
mensa ac reprehensionum eo modo, quem Romae observaverat,
induxit; et hic modus non suavis solum sed et utilis admodum
illis suit, ut experientia se didicisse scribebant ¹.

424. Induxit praeterea formulam quamdam domus proba·
tionis, et in quadam aula in dormitorii modum triginta ex his,
qui juniores erant et in Societate magis novi, collocavit, ac
P. Leonem Enriquez primum eis novitiorum magistrum consti-
tuit; qua ratione effectum est ut et illi magis proficerent, et quia
tantae multitudini Collegium angustum erat, commodius reli-
qui habitabant. Curabat autem praefectus eorum ut a singulis
rationem exigeret modi procedendi, et ut silentium suis tempo·
ribus servarent, ac meditandi et conscientiam examinandi sor·
mam consuetam; et alii aliorum exemplo excitabantur faciliuS,
cum simul essent, et eorum spiritualibus necessitatibus consule·
batur. Aliquos etiam ex veteranis interdum illis adjungebat, et
noctu, post lectionem, quam P. Leo praelegebat, quae medita-
turi erant sequenti die proponebat. Crebro illis aderat P. Miron,
qui studiorum etiam peculiarem habuit curam, et qui erant ejus·
dem facultatis studiosi, curabat ut in eadem parte Collegii habi·
tarent, ut commodius alii aliorum opera juvarentur. Quamvis
autem praeclara erant Collegialium ingenia, major tamen ordo
in studiis et major exercitatio desiderabatur. Voluit autem con·
clusiones tam a theologis quam a philosophis bis singulis he-
bdomadis haberi; repetitiones autem quotidie habebantur, quibus
et ipse Miron intererat. Singulis autem facultatibus aliquem,
qui reliquis in repetendo et disputando praesideret, constituit;
et siquis negligenter egisse videbatur ad parvam mensam mul·
ctae nomine mittebatur. Itaque tam in spiritu quam in litteris etx
instruxit illos melius et incalescere illi magis utrobique coepe·
runt. In festo Omnium Sanctorum multi vota sua nuncuparunt,
alii renovarunt, flagellatione praecedente etcum magna animo-

 

ί Responsum Ignatii ad Urbani dubia contineri videtur litteris, de quibus supra
sub n. 419.

