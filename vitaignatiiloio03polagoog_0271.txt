An. 1551 265

num haesit; nam ille, post litteras romanas acceptaS, P. Clau·
dium Regi Romanorum praesentare voluit, et eidem congratu-
lari quod Viennae Collegium Societatis instituere vellet. Postu·
··lavit nihilominus a Rege, ut usque ad pascha secum manere
P. Claudium permitteret, ut cuidam operi pietatis hoc medio
tempore vacaret, post pascha se Viennam missurum promit·
tens. Romanorum Rex libenter id concessit; et pium illud opus
spiritualia exercitia fuerunt, quibus excoli, absolutis jam comi-
tiis, in animo Augustanus habebat. Et pro benevolentia maxi-
ma, qua Societatem complectebatur, Collegium Augustae insti-
tuere percupiebat, sed tunc viribus destituebatur. Rogabat
autem Ρ. Claudius ut hi homines ad fundamenta Collegii ja·
cienda a P. Ignatio mitterentur, qui afflictae et in summa neces·
sitate spirituali constitutae Germaniae, et vitae exemplo et do-
ctrina subvenirent. Si enim Romanorum Regi satisfieret, multos
alios principes et episcopos ejus exemplum secuturos; et cum
corrupta esset disciplina morum in Germania, et libertas carnis
plus aequo invaluisset, nec professores nec scholasticos, qui
non essent bene probati et in timore Dei et amore fundati, mitti
eo debere; et in humanioribus litteris ac linguis eruditionem
illis esse necessariam, cum sine illis parvi doctrina fieret.

210. Profectus est autem 2³} Martii Ρ. Claudius cum Cardi-
nali Augustano ad monasterium quoddam, duorum dierum iti-
nere Augusta distanS, ubi mensem unum spiritualibus exercita-
tionibus impendere Cardinalis cupiebat. Invisit tamen prius
nostros Ingolstadienses, et in eundo periculum vitae non medio-
cre evasit, et in redeundo ad Cardinalem aliud non minus, et
utrumque ab aquis profectum. Cum enim Dilingam rediret, et
DanubiuS, alvum egressuS, campos inundasset, itinera dis-
cerni non poterant; glacies etiam, inundationi superveniens
cum summo frigore, difficilius iter fecerat; subsistere itaque
debuit non procul a Dilinga, donec liquefieret glacies et aquae
subsiderent, et tunc in foveam quamdam ejus equus decidenS,
et quidem satis profundam, P. Claudium sub se compressit, ut
Dei auxilio ad evadendum submersionis periculum opus fuerit,
et itineris dux magna cum difficultate madentem et coeno ple·
num, laeso aliquantulum dextero crure, ex fossa eduxit ¹. .

 

¹ Polancus, ex commissione, Claudio Jaio , el facultatem faciens ut Petrum Cani-
slum Ingolstadio Viennam secum ducat, 10 Martii.

