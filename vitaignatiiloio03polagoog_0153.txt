Ax. 1550 ’ 147

sanctos vocant, quorum exterior modestia et paupertas tanta
est, ut etiam‘religiosi arctissimam vitam ducentes eis inferiores
videri possint; cum nudi fere tantum perizomatis circa pudenda
utantur, vel ex panno vel ex herbis confectis; immo et vulgus
hominum hoc fere modo vestitur, et fructibus palmarum ac
herbis vescuntur et piscibus; aliqui autem divites oryza victi·
tant; carnibus etiam quibusdam in locis utuntur. Virtutes tamen
onmes laudant et admirantur, praecipue castitatem. Tam subditi
sunt temporalibus dominis ut eos possint vendere pro suo arbi-
tratu, immo et filii, et nepoteS, et fratres a parentibuS‚ patruis
et fratribus vendantur3 et hoc genus servorum venditur ita ut
eorum greges utriusque sexus perinde atque ovium vendantur.
Quidam etiam seipsos vendunt, vel ex animo ut postea fugiant,
vel quia fame urgentur; et quia nostri emptiones hujusmodi
servorum improbabant, nec licite exerceri posse asserebant, in
multorum lusitanorum offensionem saepe incurrerunt. Hinc
etiam tanta licentia in quibusdam veteribus christianis ortum
habuit, cum fuerit qui viginti et quatuor concubinas hoc modo .
emptas domi haberet. Et remedium magnum fore P. Nicolaus
censebat, si Summus Pontifex decerneret ut quiqumque servam
hujusmodi violaret, ejus dominio illa excideret, et libera omni-
no esset. Et haec de abusibus sint dicta.

346. Goae in praedicatione P. Antonius Gomez cum magno
fructu se exercebat; et viginti sex lusitanos admiserat, quos et
in virtutibus et in litteris exercebat. Sed fere totidem ex pueris
vel adolescentibus indis, qui in Collegio Sancti Pauli institue·
bantur, ex Collegio ejecit, ac postea omnes huJ'usmodi, alium
alio dimittens. Hujus autem ratio haec erat: quia ille zelo bono
plerum, sed non secundum scientiam, onera graviora neophytis
, imponeret quam ut ferre possent, et renasci denuo eos oportebat
ut ad institutum nostrae SocietatiS, ut P. Gomez cupiebat, sese
accomodarent. Et quidem ex Lusitanis ipsis dilabebantur aliqui;
cum cibum, potum, somnum, lectionem et orationem in no-
stris quidem ad normam Collegii Conimbricensis vellet exigere;
in indis ver0, cum eos inquietos et sine spiritu videret, coepit
eos variis mandatis et constitutionibus arctare et horas contem·
piationiS, orationiS‚ et examinis indicere. Admonebat quidem
Antonium P. Nicolaus non esse vinum novum in utres veteres
mittendum , et pedetentim cum illis procedendumesse, qui non

