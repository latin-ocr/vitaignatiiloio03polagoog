16 Cimon. Soc. Jes,

serent Societati negotium ipsius consanguinei, qui nobilissimi
erant in Polonia, ac praecipue Episcopus quidam, ejus patruus,
Cardinali Farnesio amicitia conjunctuS, non Romae sed alibi se
ingredi optare significabat. Litterae ergo ad Rectorem Collegii
Panormitani, ut eum admitteret, datae sunt3 et quia litteras
quasdam ad mercatores, nescio qu05, Antuerpienses habebat,
quibus pecuniae summam non exiguam reciperet, cumque Ro·
mae non inveniretur (nisi vellet se magnatibus quibusdam ma-
nifestare, quod non expediebat), qui pecuniam ei numeraret,
visum mihi fuit viaticum illi esse aliunde quaerendum, quod
postea ex Antuerpiensi mercatore recuperaretur. Ille autem,
qui egregius erat artifex, non Panormum sed in Hispa-
niam se- contulit, fingens se tempestate eo delatum; et cum
litteraS, quas ferebat, nostris ostenderet, in variis Hispaniae
et Portugallie lociS, in impostura proficiendO, non exigua
detrimenta nostris intulit; quamvis ne in posterum tam fa-
cile ignotis hominibus crederent aut pecuniam mutuo darent
edocuit ¹.

30. Cum ingressus Lucii Crucii‚ qui nepos Episcopi Tybur-
tini et ex primoribus eJus urbis erat, infestum admodum Socie-
tati Episcopum redderet, nec deesset aliquis ex CardinalibuS,
qui in gratiam Episcopi, cum Pontifice nov0, de illo juvene suis
restituendo ageret, coram ipso Cardinali Pontificem P. Ignatius
sic allocutus est, ut sua auctoritate et' juvenem in Dei obsequio
relinqui sineret, et Episcopum, qui multa parum decentia lo-
quebatur, per quemdam alium Cardinalem sic reprehenderet, ut
in officio contineri ille cogeretur. Cum tamen ne nostri in illa ci·
vitate sua ministeria ad proximorum auxilium exercerent vel·
let prohibere, visum est P. Ignatio jndicio et auctoritate Se·
dis Apostolicae nostra privilegia esse defendenda; unde si-
lentium hac etiam in parte Episcopo suit impositum. Qui tamen
postea, et ejus frater Hieronymus CruciuS, cum filii Lucii voca·
tionem a Domino esse intellexissent, non solum conquieverunt,

¹ Polancus, ex commissione, Patri Laynez ‚ de Floriano de Rolis, polono, in Sici·
iiam proficiscente, commendatitiae litterae, 3 Maii. Idem Florian0‚ Panormum, ut num·
mariam tesseram (hispane ponza, italice ponzan) seu schedam ‚ seu instrumentum a se
subscriptum mittat, quo pecuniam , sibi commodatam , Romae a mercatoribus excutere
liceat. 11 Maii. Idem eadem die Nicolao Gaudano, venetias , de eodem Floriano, polono.
Idem Hieronymo Domenech de eodem Floriano, 17 Maii.

