Ax. 1550 7

quam existimationem, quam in sacro collegio de nostra Socie-
tate conceptam ac significatam viderat. Hujus etiam boni odo-
ris signum erat quod multi antistites et principes etiam ac com·
munitates saeculares in diversis provinciiS, aliquos de Societate
ad se mitti, sollicite cu1·abant; quamvis paucis satisfieri propter
hominum penuriam potuerit ¹.

7. Cum puer quidam, in haeresi a primis annis institutuS,
non solum errores mordicus ipse teneret, sed et alios etiam do·
ceret, ad Cardinales Inquisitores delatus est; quem cum inge-
niosum et egregiae indolis viderent, precibus a P. Ignatio obti-
nuerunt ut ad tempus eum domi retineret et ab erroribus revo-
care curaret. Acquievit Ignatius et vix octo dies puer domi fuit,
cum relictis sectariorum opinionibus et eisdem publice abju—
ratis, ad Ecclesiae gremium rediit; et cum aliquis ab eo peteret
quid potissimum eum movisset ad eam metamorphosim, non tam
rationeS, inquit ille, quam exempla et mores me moverunt ut
illos crederem fidem tenere sanam, quorum vitam tarn chri·
stianis dignam videbam: unde non solum ad catholicam religi(-
nem sed ad statum perfectioris vitae adspirare coepit.

8. Quidam alius hebraeuS, quem ut suum legatum alii ju·
daei Romae tenebant, cum ad Christi fidem reductus esset, domi
etiam nostrae tempore catechismi, rogatu Cardinalis protecto-
ris catechumenorum, excipi debuit; qui non solum quid esset
credendum sed quomodo etiam christiane vivendum discere
optabat. Sed et alius quidam adolescenS, christianus quidem, sed
tam difficili ingenio ac moribus ut nulla ratione in officio conti-
neri posset, pro extremo remedio domi nostrae fuit constitutus;
qui perpaucis diebus sic in aliurn mutatus est, ut vix in eo vel
minimus defectus notari posset.

9. Dominicis et festis diebus ante et post meridiem concio-
nes pro more sunt habitae; sed cum ecclesia non magna esset,
facile auditoribus implebatur. Confessionibus autem ne quidem

¹ Polancus, ex commissione Sancti Ignatii, 3 Februarii 1550, custodi conclavis, in
quo electus est Pontifex Julius 111.-Tanta penuria rerum omniurn premebatur romana
Societatls domus ut, eum a Cardinalibus in conclavi existentibus nullum ad has litteras
responsum daretur, quarto post die, sexta scilicet Februarii, alterum earum exemplar
missum ean—Idem, Patri Laynez panormum, et Patri Hieronymo Natali Messanam, de
modo sublevandae extremae Romanae domus post Patris Codaeii mortem penuriae,
qua non obstante, et numerus nostrorum in ea domo et labores in proximorum utilita-
tem in dies crescunt, 25 Januarii.—Slmiles litterae missae sunt iu plures Societatis
domos. Hispaniae praesertim et Portugalliae.

