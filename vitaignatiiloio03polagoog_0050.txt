44 Canon. Soc. Jss,

possent, per eleemosynas prospiciebatur. Signum nihilominus
quoddam instituta congregatio his peccatricibus foeminis addi·
dit , ut a matronis honestis distinguerentur.

90. Fama Collegii Panormitani per alias vicinas civitates
pervagata est; unde Catanenses cives (qui sua in civitate pri—
mariam Siciliae Academiam habent) et Termenses ac Colinio·
nenses Pro-regi supplicarunt ut initium aliquod Collegii in eorum
civitatibus institui curaret. Novem autem aut decem ex nostris
suis sumptibus alere et de necessariis prospicere volebant. Sed
non poterat occupata multis in locis SocietaS, et in Sicilia non·
dum solidam habens dotationem Messanae et Panormi, nova
haec onera subire. Quamvis erga panormitanum civitas satis
affecta videretur, et, ut in quadragesima, ita sub finem Maii
novi praetores et jurati scholas nostras inviserant et exercita·
tionibus scholasticorum interfuerant, et ultimo assidentes ora-
tionem auscultarunt, in qua Magister Joannes Rogerius de ma-
gistratibus deque fructu studiorum disseruit, qua illi ad sum-
mam manum huic operi imponendam excitati fuerunt. Addebat
et praetor aliud esse fructum hunc oculis videre, aliud ex alio-
rum relatu audire, nec posse in meliorem usum aliquam suorum
vectigallium partem converti, quam ad Collegium hoc stabi-
liendum ¹.

91. Cum Pro-rex et Episcopus Mazarensis rogassent P. Ja-
cobum, ut episcopatum Mazarae inviseret , non detrectavit
laborem, sed quia aberat P. Hieronymus, usque ad ipsius reditum
rem differendam existimavit ³.

92. Egerunt et nostri de captivorum redemptione et multi
ex primariis et copiosis viris ad tam pium opus animati sunt et
pecuniam ad id conferre coeperunt eo animo ut singulis annis
prosequerentur.

93. Cum expeditio in Africam praepararetur, multi nobiles
et alii milites ad confessionis Sacramentum accedebant, et cum
is annus jubilaei esset, et contra infideles expeditio haec susci-
peretur, visum est P. Jacobo Laynez multum eam juvari posse,

 

¹ Poiancus, ex commissione, Patri Laynez, de Collegio in urbe Termini erigendo,
quid fieri possit aut saltem promitti, 7 Junii.

² Poiancus, ex commissione, Patri Laynez, de mittendis qui per varia Siciliae loca
discurrentes, consessiones audiant, concionentur, etc., mense Martia—Joannes de vega,
Siciliae Pro-rex, Ignatio. de Patribus Laynez et Domenech, 24 januarii.

