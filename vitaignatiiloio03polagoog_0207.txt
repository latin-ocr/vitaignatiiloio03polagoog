ΑΝ. 1551 201

ne offendiculo ipsis esset timebat; multi fame interibant; alii
inedia usque adeo extenuati erant et assiccati ut mortuorum
faciem prae se ferrent; unde et P. sylvester, Deo adJuvante,
multum laboriS, famis, et sitis, et lassitudinis hilari animo cum
afflictis illis populis tolerabat; et usque adeo raucus erat contra
peccata clamando , et saepius in dies sudandO, et postea refri-
gescendo , ut vix cum comite viae loqui posset; sed postquam
suggestum conscendebat, Dominus, pro charitate summa, qua
animas complectitur, vigorem illi et spiritum reddebat, tantum-
que illi et dulcedinis internae et fortitudinis tribuebat ut audi-
tores in lacrymas resoluti dicerent: hic noster est pater, quem
misit nobis DominuS‚ et alia hujusmodi; et licet feroces homines
essent et armati semper incederent, cum a suggestu descende· ι
bat, hinc et inde illi assistebant, et defatigato multum charitatis
exhibebant, nec satiari ejus conspectu poterant; et tantopere
Deus hominem inter labores consolabatur ut mille pro uno in
ha'c vita se recipere fateretur; nec aliam solidam laetitiam ex-
periebatur quam dum fideliter sub obedientia deservire in ani-
marum auxilium poterat.

79. Mutinenses apud Episcopum conquesti erant quod, ipsis
relictiS, ad visitationem aliorum locorum P. Sylvestrum misis-
set; sed reditu impetrat0, cum fructum animarum, qui extra
urbem capiebatur, intellexissent, jam dolebant quod eorum
causa impeditus ille ex parte fuerit; unde et redire aequo animo
passi sunt. Similia jam dictis in diversis aliis lociS, Deo coope-
rante, praestitit; et ultra Apenninum transgressus, revisit po·
pulos Lunensis et Zarzanensis dioecesis cum singulari fructu;
nec solum in ecclesia aliqui confessionis gratia totum diem
exspectabant, sed, cum ab uno loco in alium transiret, in medio
itinere sedere et auditis confessionibus benedictionem illis im-
pendere cogebatur. Recurrens ergo per loca, ubi verbum Dei
seminaverat, Junio mense, multum crevisse fructum spiritualem
deprehendit. Aliquo in loco major hominum pars singulis die·
bus dominicis communicabat; in aliquo omnes, ut boni sacer·
dotes ei referebant; et experientia id docebat; cum enim con-
cionem habuisset et propter temporis injuriam aliquandiu
subsisteret, tam viri quam foeminae ipsum circumstabant ut
recedere non posset usque ad vesperam; magistratus et officia-
les locorum ad communionem etiam ipsi accedebant, et magna

