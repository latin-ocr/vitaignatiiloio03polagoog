ΑΝ. 1551 247

ex profunda peccatorum voragine non solum emersit, sed ad
religionis portum confugere et Deo se consecrare confessionis
vi adjuta constituit.

180. Ad infirmorum etiam confessiones crebro accerseban-
tur, ut peccatorum onere et aegritudinis acerbitate, quae ple-
rumque peccata comitatur, juxta spem ipsorum, relevarentur.
Aedificationem autem augebat quod gratis omnia et ex chari-
tate fieri cernebantur3 nam dona a plurimis missa semper
intacta remittebant, ut et illi melius instituti nostri ac proce· n
dendi rationem intelligerent, et nostri cum Paulo non quae
ipsorum sunt, sed ipsos quaerere propter Christum viderentur.

181. Accedebant non pauci domum nostram ut consilium
nostrorum circa res suas audirent ac sequerentur; nam existi-
matio de nostris ea in urbe concepta erat, nihil nisi rectum,
pium atque honestum a nostris profecturum esse. Ex nobilioribus Δ
autem aliqui nostrorum consuetudine non mediocriter afficie-
bantur, eosque singulari studio prosequebantur, et sacerdotum
nostrorum, ac praecipue P. Pauli, consiliis velut oraculis acquie-
scebant. Apparuit etiam studium in universum eorum, qui civi·
tatis gubernacula habebant, cum de confirmandis reditibus ad
eOS, ut supra dictum est, referretur, ut scilicet perpetui essent.
Senatus enim universus usque ad unum eam sententiam secutus
est, ut scilicet, Collegium applicatis reditibus stabiliretur. Sed
et suum Carolus Imperator erga illud studium ostendit; cum
enim multi primates abbatiam illam ab eo impetrare niterentur,
quam pro Collegio Pro-rex et civitas postulaverat, respondit
Carolus non posse id fieri, cum Collegio Societatis Jesu Panormi
proxime erecto esset collata.

182. Cum hospitalis cujusdam bona multi nobiles in usum
privatum convertissent, P. Natalis ut in usum pauperum, ad
-quem legata fuerant, redirent, effecit3 curavitque ut procu-
ratores complures in varia Siciliae loca a Pro-rege mitterentur
ut in summa annonae difficultate pauperibus consuleretur.

183. Antequam P. Lanoyus Panormo recederet, cum Pater
Paulus magnam vim sanguinis evomuisset, de ejus vita dubita—
tum satis est, nam ex pectore sanguis ascendere videbatur; sed
placuit Dei bonitati ut brevi sanitati restitueretur. Nicolaus
tamen galluS, Juvenis magna virtute praedituS, vitam hanc in
eodem Collegio cum aeterna, ut speramuS, commutavit. Et ipse

