ΑΝ. 1552 447

animo loqui cerneretur. Alterius religiosi postea occurrentis
salutatio ac demum ipsius Guardiani congratulatio eo tendens
quo janitor primo aspectu pro sua simplicitate tendebat, nostris
occasionem Deum laudandi et suam imperfectionem agno-
scendi dedit. Accessit etiam venerandus quidam ‚senex et do·
ctus ejus ordiniS, qui nostros ad perseverandum in coeptis
exercitationibus excitabat, speculum ejus urbis nostros vocans;
et cum nostri valde indignos esse se hujusmodi compellationi-
bus agnoscerent, ille tamen melius esse bonum nomen quam
divitias multas ad Dei honorem et ad aedificationem populi di·
xit. Iidem boni patres aliquassad corporis castigationem arma
donarunt, et libros quosdam mutuo dederunt, et demum chari·
tatem non mediocrem in omnibus exhibuerunt.

72. Quod ad nostrorum habitationem attinet, satis incom-
moda ea fuit, quamvis ut aliam commodiorem diligenter quae·
rerent eis a P. Ignatio injunctum et a Cardinali commendatum
est. Supellectilem ad usum necessariam Cardinalis nostris do-
nare jussit, et, quamvis nulli reditus applicati fuerunt, a pistore
panem capere pro suo arbitratu licebat et claves cellae vinariae
domus episcopalis nostris datae sunt; unde et olei et hujusmodi
rerum copia suppetebat. Deinde ad vestitum octoginta aureOS,
ad carnem et ea emenda, quae necessaria essent, sex aureos in
singulos menses assignarunt, et CardinaliS, cujus expensis haec
fiebant, ne quid nostris deesset injunxerat. Cum satis obnoxia
frigori ea civitas esset, nostri, perinde atque Perusii, patientiae
exercendae occasionem habebant; sed melius quam illi valetu-
dinem, Deo propitio, tuebantur. Magna a nostris exspectaban-
tur tam a nobilibus quam a plebe et tam in praedicatione quam
in sacrae scripturae lectione; sed a nostris intellexerunt non
hunc esse morem Societatis ut ab altioribus his ministeriis inci-
perent. Cum autem ad clericorum institutionem praeceptorem
habere Episcopus solitus esset, simul atque nostri advenerunt,
ille dimissus est.

73. Quatuor scholae quatuor ex nostris occupabant, et
quamvis quinque vel sex tantum auditores lectio Rhetorices ha-
beret, eam tamen P. Oliverius praelegebat, sed in aliis plures
erant auditores Coadjutorem nullum, qui culinae officio inser-
viret, habebant et, curn alii sex scholastici id non bene admodum
et cum detrimento studiorum praestarent, aliquem ad hoc mu-

