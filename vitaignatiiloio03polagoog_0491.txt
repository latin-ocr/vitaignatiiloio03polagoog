ΑΝ. 1552 485

Jutae fuerunt, virgo quaedam nubilis et sponsum ambienS, post-
quam nostris confessa est, abjecto velo, quo nubiles Venetiis
obvelare caput solent, magno cum ardore spiritus bis in hebdo-
mada tantisper ad Sacramenta accedebat, donec in monasterium
esset admissa.

162. Duo viri capitali odio inter se dissidentes ad nostros
perducti sunt, ubi, cum ante confessionem nihil difficilius ab eis
peti posset quam ut in gratiam redirent, immo id fieri non posse
affirmarent, effectum tamen est per Dei gratiam, ut post confes-
sionem ad forum D. Marci, frequentissimo populo admirante,
supplices alter ab altero veniam postularent, confessionemque
et Sanctissimam Eucharistiam una postmodum repeterent.

163. Quidam perditissimae vitae sacerdOS, qui Missas ido·
lolatriam esse et caetera mysteria ac sacramenta nulla esse
affirmabat, per disputationem a P. Andrea divino auxilio con-
victuS, et ad sanam mentem revocatuS, peccata confessus et
absolutus recessit.

164. Tantum fidei suis confessariis poenitentes tribuebant
ut vel. semel ab illis commoniti, nec laboribus nec impensis par-
cerent ad alios ad salutis viam promovendos; et hi multos peri-
culosae vel deploratae vitae homines utriusque sexus ad nostros
adducebant Christo reconciliandOS, et eis postea variis modis
prospiciebant, vel adjuvando ut monasterium ingrederentur,
vel ut vitam Christianis dignam agerent.

165. Ex discipulis autem nostrarum scholarum hic religio·
nem ingrediebatur, ille ingredi cupiebat; quinque aut sex ex
illis ad nostram Societatem adspirabant, alii etiam non pauci
extra scholasticorum numerum; sed pedetentim nostri proce-
dendum existimabant, cum praesertim qui ea in civitate huJus-
modi desideriis movebantur, parum in litteris essent instructi.
Ad multam usque noctem aliquando consessiones erant audien-
dae; sed magnum laborum condimentum erat seria poeniten·
tium ad Dominum conversi03 ex quibus aliqui singulis bime·
stribuS, alii singulis mensibus, alii etiam singulis hebdomadis
confiteri deinde proponebant, qua in re ea tarditas compensa-
batur, qua complures annos confessi non fuerant. Accidebat
¹autem ut peccata tota in ‚iuventute celata aliquando retexerem,

unde et totius vitae confessio erat repetenda. Multi a daemone
⁹ variis praestigiis ludificati, et alii vexati, ad Christum redierunt.

