102 Canon, Soc.. Jsss.

tiones ille facile superasset, et frater, exemplo Collegialium et
verbis emollituS, ejus propositum comprobasset et de rebus spi-
ritualibus agere et in eis exerceri statuisset, quia timebatur ne·
mater ipsa Gandiam veniret, Romam dimissus est.

244. Marchio de Lombay, post patris discessum, quoddam·
Collegium, quod Conceptionis Dominae Nostrae invocationem·
habuit, et inchoatum jam erat, absolvit; in quo theologi ad in·
crementum et conservationem Universitatis excipiendi erant ¹.

245. Circa litterarum exercitationem fervor non exiguus in
scholasticis omnium facultatum suit. Additus· est'linguae grae·
cae lector in studiorum renovatione in festo Divi· Lucae, cursu
pro more inchoat0, ubi oratio latina tam pulchra est habita, ut
eam Marchio de Lombay typis excudi voluerit. Idem interfuit
positionibus omnium facultatum per triduum disputatis cum
Rectoribus et primariae ecclesiae capitulo ac aliis nobilibus.
‘viris Sustinuit logicas conclusiones D. Ferdinandus de Borgia,
Ducis filiuS, et tam externi quam domestici egregie sunt argu·
mentati, nec minus bene illis est responsum3 et cum concionem
habuisset Ρ. Baptista et scholasticos hortatus esset ut, post-
quam i'ngenia disputationibus exercuissent, novam disputatio-
nem cum voluntate propria inchoarent, et quia in malevolam
animam non introibit sapientia, ut conscientias per confessio-
nem purgarent admonuisset, fere omnes scholastici Universi·
,tatis sunt confessi.

246. Dominicis ac festis diebus, praesertim accedentibus
festis Natalitiis‚ cum jubilaei gratia, quae obtenta fuerat, pro.-
mulgaretur, multi admodum ad confessionis et communionis
Sacramenta accesserunt; et admiratione fuit digna sollicitudo
qua pauperes et divites se ad hanc indulgentiam obtinendam
compararunt; nec mirum, cum ad pietatis opera populus ille
valde propensus esset, dum quale caput tales et subditi sint.
Licet autem fratres nostri in litterariis exercitationibus quoti-
die domi et decimoquinto quoque die publice in scholis dispu-
tando distinerentur, hoc tamen tempore, qui sacerdotes erant,
proximis suam. operam denegare non potuerunt. In invisendis
etiam aegrotantibus et juvandis iis, qui morti propinqui erant,
utilem operam navarunt; et in hospitali copiosam habuerunt

¹ Ignatius, Carolo de Bon-gia , Marchionl de Lombay, 13 junii (Eas habes ln tomo ιι,
pag. 227, cartas de San Ignacum idem eidem, 1 Novembris„

