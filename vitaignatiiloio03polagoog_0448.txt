442 Canos. Soc. Jsss.

58. Hujus collegii caput Dr. Albertus Ferrariensis electus
est, qui in civitate sua a Domino vocatus sed Romae admissus
fuerat, vir pius et in jure eruditu5‚ cui comes adjunctus est
P. Oliverius Manaraeus, qui Parisiis, ut prius dictum est, Jam
sacerdos et theologiae studiosus admissus fuerat, et, Romae
aliquandiu versatuS, idoneus ad fundamenta hujus Collegii ja·
cienda simul cum aliis videbatur. Et hi soli Sacerdotes erant.
Ad instituendam autem juventutem, praeter eumdem magi-
strum oliverium, qui Rhetorices professor futurus erat, Baptista
de Velati, Ferraria Romam revocatus et curn aliis Eugubium
missus fuit. Omnes octo numero fuerunt ¹.

59. Hi ergo 26.a die Octobris Eugubium pervenienteS, recta
ad aedes Vicarii pergenteS, eum salutaverunt et ab eodem aman-
ter excepti fuerunt ut qui eorum adventum pergratum habuit.
Illico autem ad ecclesiam cathedralem nostros ille deduxit sa-
crumque ibidem a P. Oliverio fieri voluit; quo absolutO, ad
sacristiam, ubi canonici cum clericis et ministris templi jussu
Vicarii congregati et alii multi laici erant, nostri ingressi sunt,
et quia conciunculam exspectare videbantur, Joannes Baptista
Velati quam praemeditatus fuerat die praecedenti et cum supe·
riore contulerat concionem apud eos habuit, quae omnibus illis
gratissima exstitit. Vicarius deinde simul cum nostris cibum
capere voluit, et plurimi ex honestioribus urbis civibus nostros
officiose inviserunt3 sed et nostri senatores et magistratum
urbis adierunt debitumque eis officium exhibuerunt3 ipsi vero
amanter admodum nostros complectentes et ipsorum adventui
congratulanteS, palatium suum in argumentum benevolentiae
nostris commostrari voluerunt.

60. Postridie kalend. Novembris in aede Divo N icolao sacra
habita est oratio latina coram Vicario ac omnibus fere canoni-
cis a Magistro Baptista Velati, quae illis et frequenti peritorum
hominum coetui, qui aderant, eo magis satisfecit, quod ejus
Collegii ac nostrae Societatis institutum in excolenda litteris
ac bonis moribus juventute et beneficium, quo de illa civitate
Cardinalis Sanctae Crucis benemereri voluit, explicavit; ct
satis in vultu et applausu omnium quantopere sit eis satisfa-
ctum videri poterat.

¹ Iis dedit in scriptis Ignatius accuratam corum notitiam, quae tum in itinere tum
Eugubii agere debebant.

