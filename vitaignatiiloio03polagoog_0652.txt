646 Canon. Soc. JEs.

misit Cantori Complutensis ecclesiae non nostro nomine, sed
ratione sui officii ut informationem caperet Compluti et in regno
toletano de doctrina et moribus Societatis et de utilitate, quae
ab ipsa redundabat, et ad hoc Complutum profectus est P. Ta·-
blareS.

517. Mire erga P. Ignatium et Societatem affectus erat Le*
gatus et P. Ignatii litteris summam consolationem accipiebat.-
Magno is in honore apud Philippum, Hispaniarum Principem,
ejusque curiam habitus est. Cum galerum rubrum idem accepit
Madridii in templo S.ti Hieronymi, Principem Philippum cum,
proceribus curiae, ecclesiasticis et saecularibuS, invitavit, et,
quod nunquam visum fuerat in Hispania, mensa ei communis
cum Principe fuit, et qui Principi ministrabat poculum, ejus·
dem jussu Legato etiam ministrabat, et in reditu observatum
etiam est quod Princeps illi caput aperiret et exspectaret donec
ipse mulam conscenderet, et, cum Madridium perventum es·
set, aliquandiu caput apertum coram ipso Princeps habuit, et,
cum die D. Mathiae sacro tanquam Legatus Madridium ingre-
deretur, Princeps ad eum excipiendum extra oppidum egressus
est. Quamvis autem honoribus hujusmodi affectus esset Lega-
tuS, eamdem nostris familiaritatem et charitatem quam prius
semper exhibuit, et P. Ignatio scripsit ut sibi certo persuaderet
quod, quamdiu in Hispania versaretur, aut res Societatis favo-
rem erant habiturae, aut ipsemet Legatus favorem habiturus
non erat ¹.

518. Hoc tempore Segoviae Dominus Ludovicus de Men·
doza, dum se· expedire nitebatur paratuS, ut ipse scribit, ut
deinde ad pedes P. Ignatii Romam rediret, hortum quemdam
concinnabat intra illam civitatem et in optimo ejus loco, quem
Societati daret, quam in medio corde semper habebat. Neces-
saria etiam ad aliquos de societate, interim dum Collegium fie-
bat, ibi alendos simul cum domo offerebat; ac demum quidquid

habebat, in Societatis usum se expendere velle litteris affir-
mabat ³.

 

¹ Ignatius Nuncio Poggio, officiose , 3 junii: idem Hispaniarum Principi gratia
agens, 1 Junii3 idem Principis Secretario, Gundisalvo Perez. V. Cartas de San lgnacio
t. 111, pag. 72 et 83. v

¹ Polancus, ex com„ Dno. Ludovico de Mendoza, ne Romanarum Tyburtinarumqne
Societatis rerum obliviscatur, sed eas, etiam dum in Hispania est, fovere curet, 25 Fe·

