ΑΝ. 1550 119

ut fraeno potius quam calcaribus indigerent, dum ad castiga-
tiones corporis et affectuum propriorum abnegationem ferven-
ter admodum contenderent, magna interim animorum conjun-
ctione et unione vmutua charitatis viventeS, et in solidarum
virtutum studium incumbentes, Dubitabat P. Torrensis an
scholastici sua suffragia collaturi essent, cum ageretur de ca-
thedriS, quae per oppositionem huic vel illi essent assignandae;
sed visum est nostris suffragia hujusmodi minime convenire.
Cum jubilaei gratiam a P. Ignatio impetratam intellexissent,
cum magna animorum consolatione ea ,ι quae necessaria erant
ad indulgentiam obtinendam, praestiterunt.

280. In domo nostra Vallisoletana pauci de Societate etiam
hoc anno versabantur, egregii quidem Dei servi et operarii
utileS, sed quia in nullo formato Collegio vixerant, exiguam in·
stituti‘nostri cognitionem et minorem praxim, quod ad dome·
sticam attinet disciplinam, habebant; nec mirum, cum tradi·
tione potius ad id usque tempus quam scriptis constitutionibus
aut regulis, quae nondum erant promulgatae, nostri vivebant.
Verum cum Vallisoleto Ρ. Torrensis transiret, et animadver-
teret hoc ita se habere, et a P. provinciali, Romam recedente,
nostrorum Hispaniensium cura ipsi esset demandata] misit
Salmantica Petrum Sevillanum ut Vallisoletanae domus curam
haberet, et venire Salmanticam jussit Ρ. Joannem Gonzalez,
qui aliis ibi praeerat, qui eximia probitate praeditus quidem
erat et utiliter admodum proximis juvandis per consueta Socie-
tatis ministeria vacabat, ut videret eam gubernationis rationem,
quam in Collegium Salmanticense P. ipse T orrentis induxerat.
Licet autem aliquot menses eum retinere Salmanticae cogitas-
set, non tamen id potuit efficere; cum Sevillanus ipse scriberet
necessarium esse Joannis Gonzalez reditum in oppidum Valli-
soleti ante festa natalitia, quod multi, et quidem non exiguae
auctoritatis personae, ab eo dependerent; unde compendio eum
exercuit in rebus ad domesticam gubernationem nostrorum
opportunis.

281. Facultatem acceperat Ρ. Araoz a P. Ignatio admit·
tendi ad professionem solemnem etiam Ρ. Torrensem, quam
cum ei obtulisset, pro sua humilitate ille recusavit, ac dixit
optare se ante professionem virtutem obedientiae melius ad·
discere; qua in re multum omnibus aedificationis dedit; et

