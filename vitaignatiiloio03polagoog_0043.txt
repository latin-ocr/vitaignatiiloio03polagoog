An. 1550 37

quod egregie hi scholastici in litteris proficiebant. Erant qui
tres et quatuor annos scholas triverant, quin tamen fundamenta
grammatices solida jecissent; nunc autem fatebantur ipsi quod
his paucis mensibuS, quibus ad novum Collegium venerant,
plus quam toto reliquo tempore profecissent, ordini docendi et
diligentiae praeceptorum et in primis auxilio Dei acceptum id
ferentes, In moribus autem eos progressus fecerunt ut tam ma·
gistri quam confessarii non parum Dei bonitatem erga illos
admirarentur, qui videbantur ideo praecipue ad Collegium ac·
cedere ut de vita mutanda serio cogitarent et, Deo propiti0, a
suis moribus malis ac peccatis consuetis recederent. Singulis
mensibus omnes confitebantur, aliqui decimoquinto quoque die;
quotidie Missae sacrificio intererant, et diebus dominicis etiam
concioni3 a prandio vero multi eorum ad suos praeceptores ac·
cedebant, qui de rebus spiritualibus et ad virtutem pertinentibus
cum eis agebant. Sed prae caeteris lectio P. Laynez, quam
diebus veneris in scholis eis praelegebat de rebus ad eos perti·
nentibuS, ad eorum profectum in moribus et etiam in litteris fa-
ciebat ¹.

76. Concionabatur praeterea P. Laynez diebus dominicis in
templo quodam ex praecipuis ejus urbiS‚ et tam Pro-rex quam
alii nobiles viri et populares plurimi cum magna satisfactione
et admiratione eum audiebant3 et expetebant quidem auditores
ut ibidem in quadragesima etiam concionaretur; sed quia procul
erat templum a palatio Pro-regis ac totius curiae, idem tem-

plum, in quo praecedente quadragesima hoc munus praestiterat
electum est.

77. In custodiis publiciS‚ praeter confessiones plurimorum,
curatum est ut viginti ex eiS, qui propter debita detinebantur,
conquisitis a Pro-rege et ab aliis eleemosyni5‚ liberarentur; et
quia multi ex eis aegrotabant et aliqui etiam moriebantur, et
periculum erat ne alios maligna eorum febris inficeret, magno
labore nostri obtinuerunt ut ad xenodochium curandi educeren-
tur, qui hac ratione vitam se retinere fatebantur. Quia tamen,
licet custodiae adhiberentur, periculum erat ne fugam aliqui
arriperent ad xenodochia educti, et si in ipso carcere relinque-

 

¹ Ignatius joannide Vega, Siciliae Pro-regi, de pontificis Bullis in favorem Uni·
versitatis Panormi erigendae, 29 Martii. -Panormi civitas Hieronymo Natali, de Col-
legio Panormi erigendo et qnid in eo a Societate praestari debeat, 14 Aprilis.

