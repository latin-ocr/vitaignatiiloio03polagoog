· Ax. 1550 87

mentem veniebat3 sed cum coepisset sedendo loqui, dedit Do-
minus gratiam ut tam apposite fungeretur eo munere, ut multi
sermonem illum exscripserint. In quodam etiam monasterio car-
thusiensi mira de Societate nostra per revelationem quidam
monachi referebant, quae tamen ex parte a P. Adriano non
probabantur. Quemdam mercatorem in extremis agentem a
pastore ipsius instigatus per confessionem adjuvit, et ut aliqui
Lovanium ad exercitia excipienda venirent, convenit. Lova-
nium itaque cum fructupercepto redienS, messem ibi tam co·
piosam reperit, ut a primo mane usque ad meridiem et inde
usque ad vesperam vix duo aut tres confessarii sufficerent.

205. Cancellarius Lovaniensis Societatem nostram omni
studio fovebat. Cum de quotidiana communione Patrem Igna·
tium consuluisset, significatum est P. Ignatium semel in hebdo-
mada communionem fratribus laicis concedere. Cum autem
scriptum esset P. Adriano an ad professionem emittendam pa·
ratus esset, indignum quidem se agnoscenS, sed per gratiam
admisit, et ad Dei honorem fore si in manibus Cancellarii eam
emitteret, scripsit ¹. ⁴

206. Parisiis hoc anno bona nostrorum existimatio⁴ magno-
pere crevit. Cum enim quidam magnae auctoritatis vir, qui
magna significatione abstinentiae haeresis venenum celabat,
multa contra Societatem dixisset, immo et aliquos ab ejus insti·
tuto sectando et a beneficiis in Societatem conferendis avertis-
set, ejus hypocrisi detecta, in causa fuit ut majori cum affectu
charitatis illi erga Societatem afficerentur, qui ejusmendacia
et calumnias deprehenderant; qui ipso anno propter haereti·
cas propositioneS, quas extra urbem in concione dixerat, in
carcerem conjectus est; et quamvis quorumdam favore libera-
tus fuerit, ab eo tamen illi cavebant, quos ipse per simulationem
virtutis deceperat; et aliquanto post clarius se ipsum prodidit,
Francfordiam fugienS, ubi publice haereticorum errores profes-
sus est. Hanc tamen existimationem ac odorem bonum aliqui
perturbare tentarunt, cum dicerent aliqua Romae a Societate
fieri , quae ipsis minime probarentur3 quale erat quod aliqui
ex nostris crania mortuorum deferentes et nudi per urbem in-
cedebant, et puerilia quaedam praedicabant et quae ad rem non

—

 

¹ Vide annot. sub n. 202.

