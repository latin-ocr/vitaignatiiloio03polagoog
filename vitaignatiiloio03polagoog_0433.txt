ΑΝ. 1552 427

set, referente P. Ignatio , edictum illud Archiepiscopi Toletani,
de quo superius facta fuit menti0, qui nullis rationibus nec pro—
cerum Hispaniae precibus adduci poterat ut ab incoepto de-
sisteret, remedium adhibendum ille censuit, et, quia non expe-
diebat summo jure cum Archiepiscopo agere, rei componendae
curam ipse assumpsit. Litteras igitur ad Archiepiscopum et ad
Cardinalem Poggium, Sedis Apostolicae in Hispania legatum,
scribi suo nomine J‘ussit, quibus mirari se vehementer scribebat
tale Archiepiscopi decretum , et ut omnino illud reponeret ac
Societatem, de qua multa ad laudem addebantur, suis uti privi-
legiis sineret Jubebat. Cum autem hasce litteraS, antequam ob·
signarentur, sibi legi fecisset, judicans non satis dictum esse in
Societatis favorem, injunxit Secretario ut quaedam adderet
verba, quorum sensus erat quantopere haec Societas hodie sit
amata et in pretio habita in toto orbe christiano. Itaque non
solum quid ipse sentiret de Societate testari voluit, sed testi·
monium omnium provinciarum christianarum adduxit; cujus
apud ipsum indicium erat, quod magno cum affectu undecum-
que homines et Collegia Societatis expeti experiebatur ¹.

22. Inter alia pietatis opera, quae Romae Societas tracta-
bat, illud fuit quod Dominum Ascanium Columnam cum Du·
cissa Domina Joanna de Aragonia‚ uxore sua, conciliare stu·
duit; nam cum parum inter ipsos conveniret, Ducissa procul a
Domino Ascanio agebat, et ad matris partes Dominus Marcus
Antonius Columna, primogenituS, haeres utriusque, inclinabat.
Cum ergo animum ipsius Domini Ascanii prius explorasset
‚ Ignatius, quemdam sacerdotem Societatis cum litteris ad Du·
cissam misit, quibus facultatem petebat ipsam invisendi, a nulla
prorsus creatura sed potius a Creatore ad id se moveri et ad
obsequium Dei fore significans. Cum Ducissa humaniter nun·
cium et litteras accepisset et gratum ipsi sore adventum P. Igna-
tii diceret, 2.a die Novembris ad oppidum Alvitum in confini·
bus regni Neapolitani cum alio sacerdote et uno aut altero fratre
coadjutore profectus est, et, quamvis plueret, et infirma valetu-
dine ipse uteretur, nihil tamen differendum propter gravem plu-
viam ratus (hoc enim illi consuetum fuerat ut propter adversam

 

¹ 'turbarum ab Archieplscopo Toletano excitatamm longa et distincta enarratio
missa eat 6 Januarli Patri Laynez, nt eam, ai expedire videretur, concilii Patribus
communicaret , ant saltem ut ea utens notitia falsas de societate opiniones dissiparet.

