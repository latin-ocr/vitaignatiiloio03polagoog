440 Canon. Soc. με.

vis juveniS, et ad nullos sacros ordines promotus, et in lectio-
nibus suae scholae occupatus, hoc officio concionandi, primo
quidem in monasteriis vel aliis lociS, deinde in cathedrali eccle-
sia functus est, ubi duas habuit conciones ab ipso Vicario Epi-
scopi invitatuS, qui cum prius Cardinali Sanctae Crucis scri-
psisset reliqua bene habere, sed concionatorem novo collegio
deesse, postquam concionem primam magistratibus praesenti-
bus et nobilibus ejus urbis civibus habitam audivit, suam sen·
tentiam sic mutavit ut Joanm' Baptistae congratulatus sit, qui
exspectationem et aetatem superasset, et eidem Cardinali se
scribere velle dixit satis de concionatore prospectum esse, quasi
scrupulo tactus quod in Collegio concionatorem non esse prius
scripsisset. Post secundam autem concionem religiosi ordinis
servorum Beatae Mariae multis precibus rogarunt ut idem Ma-
gister Baptista concionaretur, et quia eorum templum commo·
dius erat, ut in medio urbis situm, impetratum est a Vicario ut
ibi cum bona ipsius venia praedicaretur; et ita dominicis diebus
cum magna auditorum frequentia ferventer et multa cum gratia
concionatus est. Accidit autem ut processiones vel pompas in
honorem Sanctissimi Sacramenti Eucharistiae celebrari solitas
semel et iterum non angustia templi, quod magnum erat, sed
propter turbam auditorum confertissimam cessare necesse fue·
rit; et ita ad ipsum altare, omissa processione, Pange le'ngua et
alii hymni fuerunt decantati. Paces inter dissidentes aliquos
tentatae, Deo propitiO, feliciter sunt compositae. Circiter quin-
quaginta foeminas spiritualibus exercitationibus deditas Pater
Albertus confessionis ac communionis sacramentis singulis
mensibus reficiebat et exhortationibus ad perseverantiam et
augmentum incitabat. Ad custodiam publicam optabant quidem
nostri se conferre; sed difficilis admodum ad eos homines adituS,
facilior in posterum sperabatur.

71. Existimatio nostrorum in urbe optima erat; majori quam
voluissent honore afficiebantur; religiosorum monasteria officii
gratia invisentes magna ab ipsis charitate excipiebantur. Cum
autem ordinis minorum monasterium adirent, non exiguo pu-
dore suffundi debuerunt, cum janitor portam nostris pulsanti-
bus diceret: vosne estis Patres illi, quorum opera tam copiosus
fructus in civitate provenit? Et cum nostri se mutuo intuentes
irrideri se putarent, ille coepta sic prosequebatur, ut serio et ex

