AN. 1552 743

acatis retraherent; et sex mensium spatio super mille et quin-
gentae paces factae sunt. Tam crebrum erat in ecclesia veniam
a se invicem petere, tam frequentes confessioneS, restitutiones
et vitae mutationeS, ut nihil aliud quodammodo cerneretur; et
quaedam tam difficilia ab his Patribus conficiebantur, ut vix
credi potuisset ea fieri posse, nisi oculis eadem spectari licuis—

set. In institutione hujus confraternitatis quatuor aut quinque
-miracula evidentia a Deo facta fuisse scribunt.

697. Cum Ρ. Gaspar ad Auditorem Generalem Goae venis·
set, agebat ille gratias Deo quod, cum prius tam multae fuissent
'lites in' ea urbe coram ipSO, ut quatuor notarii eis accipiendis
non sufficerent, tunc duas dumtaxat notarii haberent, qui offi-
cia vendere volebant, quia ex illis sustentari jam non poterant;
et alter eorum, qui praesens erat, id fatebatur, qui se statim
venditurum officium dixit, quandoquidem tanta pax eratin ea
civitate. Die martis Missam sacerdos unus ex nostris cum orpha-
nis apposite cantantibus dicebat, et P. Gaspar concionabatur
ad altare virginis martyris.

698. Cum propter pluvias ac tempestates, quae hiberno
tempore Goae accidunt, dixisset pro concione P. Gaspar se
compati venientibus ad nostrum Collegium utriusque sexus ho·
minibuS, quia remotum erat a frequentia urbiS, et se cessaturum
aliquandiu a concionibus vel rarius concionaturum, si ipsis vi·
deretur, surrexit vir quidam gravis et senex, et aperto capite
petens ne ullam haberet rationem incommodi aut laboris audi·
torum3 nullas enim vel pluvias vel aestus tantum ipsorum bo-
num et consolationem spiritualem esse impedituras; et tantum-
dem multi, qui cum eo surrexerunt, sentiebant; et prorsus quo
pluviarum molestior erat frequentia, ferventius homines ad
ecclesiam confluebant. Aliqui a daemoniis obsessi Goae invenie·
bantur, ad quos statim nostri cum evocarentur, per Dei virtu-
tem ac fidei gratiam, expulsis daemoniiS, homines liberarunt.

699. Novum erat Goae et inusitatum ut honoratae matro-
nae ad ecclesias concionum gratia venirent3 et cum diebus fe-
rstis, eo quod tenerentur praecepto Ecclesiae, ad Sacrum tanta
cum pompa et ornatu veniebant, ut spectantibus offendiculi
causa non exigui essent; sed, post conciones Ρ. Gasparis ali·
quandiu auditaS, prorsus contrario modo res haec habebat;
nam mira cum honestate ac modestia ad templum etiam fre·

