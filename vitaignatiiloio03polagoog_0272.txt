266 Canon. SoC. Jas,

211. Ad monasterium ergo illud perveniens cum Cardinali,
non ei solum sed et aliis exercitia proposuit, quae cum maximo
spirituali fructu peregerunt. Die mercurii post Pascha voluit
Cardinalis secum deducere P. Claudium, cum Baronem de Tru·
chsesffi patrem suum, invisere vellet, qui duorum dierum itinere
ditionem suam et habitationem habebat; et ut Cardinalis in
monasterio otobergensi ¹ in concionando et sacramento confir·
mationis ministrando se exercuerat, ita in ditione illustris patris
sui multis piis operibus operam dedit et exemplo suo magnae
aedificationi fuit. Consecravit etiam perpulchrum templum ab
ejus fratre a fundamentis erectum, et cum quinque horas ma-
gno populo praesente eo in officio impendisset, semper Dominus
GuilielmuS, ejus frater et fundator templi, diligentissime ei in·
servivit, ut non sine lacrymis devotionis utrumque fratrem in
ecclesiastico illo ministerio occupatum populus videret, cum
eorum reverentia fidei ipsorum testimonium praeberet. Confir-
mavit etiam Cardinalis magnum hominum numerum. Ejus pater
octoginta et unum annos natus erat; et non minus illustris in
pietate quam in sanguine tota ea familia videbatur.

212. Inde P. Claudium per Danubium Viennam, adjuncto
ipsi Domino Petronio Zanelo comite, misit. Interim Dominus
Martinus Olave commendaverat ei juvenem quemdam natione
graecum, corcyrensem scilicet, utin Societatem admitteretur,
qui honestis parentibus natus et non ineruditus erat3 et cum
P. Ignatium Claudius consuleret, in Societatem admissus juve·
nis Romam venit; ipse autem Dr. Olave ut procurator Cardina-
lis Augustani simul cum suffraganeo ad Concilium missus est.

213. Antequam Viennam se conferrent, P. Claudius revisit
nostros ingolstadienseS. Venerat eo Dux ipse AlbertuS, quem
salutavit Claudius et socios commendavit. Respondit ille latine
quod gratum illi fuisset, si Ingolstadii perseveraret, sed quando
ex obedientia superiorum Viennam in gratiam Regis romano·
rum iret, se contentum esse, et socios commendatos habiturum;
et ad coenam secum P. Claudium retinuit. Die autem sequenti,
assumpto Magistro Petro SchorichiO, qui non bene habebat In-
golstadii et ideo exspectatam philosophiae lectionem non in-

 

¹ Ita ciare in mss-3 veremur tamen ne mendose sit scriptum; nullum enlm eirca
Augustam intra duorum dierum iter monasterium, quod hoc nomine otobergense aut
alio simili appelletur, reperimus.

