Ax. 1552: 537

pecuniae summam statuerunt, ut ejus reditibuS‚ qui perpetui
futuri erant, non solum hospitale sustentaretur, sed illi· quoque
ex inclusis in custodia publica sublevarentur, qui facultatibus
ἵ essent ad se sustentandos destituti. Illi ver0, quibus onus cu-
randi huJusmodi aegrotos incumbebat, statuta inter se conscri-
pserunt, procuratores et ministros crearunt, et demum nostros
omni cura absolverunt, quamvis aliquis ex sacerdotibus festis
diebus eo mitteretur,'qui coram aegrotantibus sacrum celebra·
ret aut confessionem alicujuS, si necesse esset, audiret.

291. Hac aestate cum turcica classis Neapolim pervenisset,
antequam recederet, de redimendis quibusdam captivis actum
fuit, et duobus diebus P. Natalis quadringentos fere aureos col·
legit; sed cum turcae recedentes redemptioni locum non dedis-
sent, jussit Pro-rex eam pecuniam servari et ex poenis damna·
torum sexcentos aureos addi, ut haec summa mille ducatorum
Constantinopolim ad captivos redimendos mitteretur. Cum
autem ea classis eo animo advenisse diceretur ut omnia ferro
et igne vastaret, sic divina bonitas regno Siciliae prospexit ut
nullam prorsus ab ea molestiam sit passa, quod Pro-rex divi·
nae protectioni tribuens et orationibuS, quae sine intermissione
fiebant , supplicationes fieri et eleemosynas in gratiarum actio-
nes jussit, et triginta pauperibus vestes confectae sunt; et cum
una ex his supplicationibus vel processionibus mane ad cathe-
dralem ecclesiam convenisset, ibi magister Benedictus frequen·
tissimo auditorio concionatus est, Pro-rege id postulante, ut
omnibus beneficium hoc Dei-innotesceret; altera supplicatio a
prandio est habita et in ea pars quaedam crucis Domini depor-
tata est per urbem, quam Pro-rex aperto capite, cereum album
in manu ferens, sequebatur, quod omnes primarii viri ad crucis
Domini venerationem sunt imitati.

292. Cum etiam Domina Isabella de Vega Comiti Bibonae
nuptui tradita fuisset, curavit Pater nuptiarum occasione, ut ne
unus quidem pauper relinqueretur, qui non commodum illis
diebus experiretur; nam per quindecim dies nihil fere cuiquam
defuit.

293. Curavit idem Pater ut mons pietatis Messanae erige-
retur, qui pauperibus civitatis provideret, qui non haberent
aliunde sustentandi se facultatem; quamvis magnae difficultates
ad eJ’us exsecutionem sese obtulerunt, sed illis non statim cessit

