18 Cimoni. Sue. Jsss.

33. Cum autem in Cathedrali ecclesia Sancti Laurentii et
concionari et christianam doctrinam docere coepisset, ex quc,
ut dictum est, Episcopus propter nepotem non bene nostris af·
fici coeperat, ejus Vicarius, excusationes aliquas obtendendO,
eum inde excludere nitebatur, quod divina officia canonicorum
impedirentur: sed cum post vespertinum officium christianae
doctrinae lectio fieret, ea non facile concidebat. Socius etiam
Patris Michaelis, Antonius de Robore, a Vicario in carcerem
conjectus est, et molestiae id causae praetexebat quod eleemo-
synam (ex mendicato enim nostri Tybure vivebant) olei pu-
blice quaeritabant; quod tamen illiS‚ qui ecclesiam Divae Mariae
del Passo tenere soliti erant, semper permissum fuerat. Videba-
tur autem Vicarius id velle ut P. Michael ipsum adiret et pro
socii relaxatione rogaret ; quod tamen sibi non faciendum
P. Michael censuit; de quo cum fama per urbem esset perva-
gata, quod in carcerem esset conjectuS, cum die Dominico eum
concionari pro more viderunt, admiratione et laetitia simul af-
fecti sunt, et satis negotii exhibebant eidem Michaeli ad famam
Vicarii defendendam. Cum autem non dimitteretur Antonius,
et religiosus quidam suggereret P. Michaeli quod deberet om-
nino humiliter a Vicario ejus petere dimissionem, respondit: si
quid peccatum esset ab Antonio, aequum esse ut poenas lueret;
et ne exspectaret Vicarius ipsius preceS, litteras eidem misit Mi-
chael, quibus dicebat quod, si centum annos Antonium detine-
ret, pro ejus liberatione non erat aliud rogaturus quam ut sace-
ret quod justitia postulabat; itaque eadem nocte, qua litteras
acceperat, Antonium liberum dimisit ¹.

34. Rogavit interim Archidiaconus Cathedralis ecclesiae
P. Michaelem, ut eo tempore (accedebat enim Paschae festum)
eorum audiret consessiones, qui sub parochia cathedrali eccle-
siae unita habitabant; et addidit quod ab eisdem hominibus ad
hoc postulandum permotus fuerat. Acquievit ei P. Michael et
post absolutam solitam lectionem ipse in suggestu dixit se para·
tum fore, prout rogatus fuerat, ad omnium confessioneS, qui ad
eum venirent, eo in templo audiendas. Quod cum facere coepis-
set, indigne tulit Vicarius, et cum investigaret a quo facultatem

 

——

¹ Polancus. ex commissione, Michaeli Ochoa , quid cum Vicario agendum, de
Apostolicis litteris et Societatis privilegiis. de more olim in templo Sanctae Mariae del
Passa servari solito3 et ut mitem se mansuetumque praebeat, 22 Martii.

