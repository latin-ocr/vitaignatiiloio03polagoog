Ax. 1550 . 47

ex quibus aliqui monachi erant apostatae. Curavit autem ut qui
ex his vixerunt, ad bonum statum se reducerent, qui autem mo·
riebantur cum contritione et bono proposito faciendi quod de-

bebant, in gratia Dei morerentur. Non tamen diu a priori sol· ·

licitudine corporum curandorum immunis fuit; placuit enim
Deo ut ministri a Pro-rege in hospitali constituti quo aegrotis
inservirent, in morbum ipsi inciderent, et aliunde etiam aegro-
tantibus ex vulnere aut morbo hospitale impleretur; unde ad
priorem sollicitudinem P. Laynez cum socio rediit.

97. Pervenit interea ad castra Pro-regis testimonium Patris
Ignatii de gratia jubilaei exercitui concessa, quod cum classicis
et tubis per tota castra fuit promulgatum. Voluit etiam Pro-rex
ut ipse P. Laynez de eodem jubilaeo concionaretur. Fuit autem
ea indulgentia cum summa animorum laetitia ac devotione a
militibus excepta, et ad confessiones milites tam frequentes ac·
cedebant ut aliquando usque ad sex noctis horas P. Jacobus
Laynez in confessionibus hujusmodi esset occupatus; omnes
enim majores et minores hac frui indulgentia expetierunt, et
plurimi vitam in melius mutaverunt ac bonis desideriis ac
intentionibus animati ad oppugnationem urbis se praepararunt;
ex quibus non pauci in tanta spirituali necessitate erant prius
constituti, ut vix aliud quam christianorum nomen se habere
ostenderent. Pax inter multos conciliata est, et restitutiones
multae factae. ·

98. Itaque inter has occupationes et aliaS, quas in hospitali
habebat cum centum et quinquaginta aegrotantibuS, ut ad
cibum vel somnum capiendum vix tempus suppeteret, tamen
divina bonitas in ipso et socio Martino non solum sanitatem
sed etiam vires corporis conservavit , cum non solum alii reli-
giosi et infirmarii, verum etiam pharmacopolae, chirurgi et
reliqui omnes hospitalis ministri in morbum incidissent. Et
prorsus peculiari Dei providentiae haec conservatio adscri-
benda erat cum, praeter aestum et laborem, hospitalis foetor
esset gravissimus. Oportebat insuper uti noctibus etiam surge-
rent ad medicinas dandas et alia aegrotantium auxilia et ut
quae necessaria erant a Pro-rege ipsemet Laynez obtineret.
Unde milites , qui ex Africa redierunt, non cessabant ejus cha-
ritatem commendare dicendo eum esse virum sanctum et quod
nunquam ei similem hominem vidissent qui talem' aegrotantibus

