182 Cimon. Soc. Jsss.

sent, in aegretudinem incidens Albertus in hospitali diem clausit
extremum. Dederat hic litteris operam Gandiae et pietate ac
eruditione non vulgari praeditus erat; sed laboribus itineris, quos
augebat paupertas, cum alioqui esset valetudinariuS, brevi con·
summatus explevit tempora multa. Die sequenti, cum post sa:
crum celebratum a P. Ludovico fratres Sanctissimum Euchari-
stiae Sacramentum accepissent, duo ex fratribuS, Christophorus
Laynez et Petrus Ayllon, Dominum Didacum de Mendoza Gu-
bernatorem adierunt ac salutarunt. Qui cum intellexisset Col·
legium adesse SeniS, quod Florentiam pergebat, voluit omnes
videre, et viatico etiam eos sublevavit, quod eum tribus illis,
quorum aliqui male habebant, diviserunt, ac eis valedicenteS,
Florentiam ultima die Novembris pervenerunt, et ad domum
magistri Joannis de Rosis omnes se contulerunt. Post unum vel
alterum diem P. Elpidius, qui nondum recesserat Florentia,
cum duobus ex hiS, qui Roma missi erant, Bononiam discessit.
Missi sunt etiam Pisas Christophorus Laynez cum Petro Ayl·
lon, reliquis apud magistrum Joannem de Rosis manentibuS, qui
magnam eis charitatem impendebat, nec inde recedere permit-
tebat‚ quamvis domum jam conduxisset P. Elpidius, quia non
constabat Pisisne an Florentiae Collegium esset instituendum.
Sed in vicino templo Divi Pauli Missae sacrificium celebra—
bant.

35. Dominus Ludovicus de Toledo litteras adjunxit illis, qui
Pisas mittebantur ad Ducissam, et viaticum; et antequam illi
hoc iter aggrederentur, duodecim simul Cardinalem Farnesium,
qui tunc Florentiae versabatur (quod Pontifex ipsi et Duci Par-
mensi offensus esset, unde, invitato Imperatore C arolo V, Parma
obsidebatur ab exercitu pontificio et caesareo) adierunt, ac
nomine Societatis officiose salutarunt, quos cum amanter exce·
pisset, voluit ut P. Ludovicus cum uno vel altero socio ad ipsum
rediret3 quod cum fecisset, de rebus partim spiritualibus partim
ad Societatem pertinentibus agere coeperunt; et saepius ad se
redire eumdem voluit ¹.

36. Interim quatuor illi, qui Pisas se contulerant, quarta
Decembris Pisas pervenerunt ea ipsa hora qua venatum egressi

 

¹ lentitius Elpldlo omenti, Florentiam, aut si-is absit, Ludovlco de Coudreto, ut
Ignatii nomine Cardinalem Farneslum invisam, 29 Novembris.

