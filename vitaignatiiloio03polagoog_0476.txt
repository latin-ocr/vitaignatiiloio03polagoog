470 Canos. Soc. Jsss.

pere ipsi probatum esset, promisit se Tridenti aut Brixinae
Collegium erecturum; et cum paulo post per equos dispositos
Tridentum Cardinalis venisset, qui patentes litteras Imperato—
ris ferre dicebatur, ut qui vellent Episcopi in aliqua Italiae loca
se conferrent, eumdem alloquuti sunt Patres Laynez et Salme-
ron3 et praeter domum, quam illi ut idoneam nostri repraesen-
tabant, ducentos florenos annui reditus obtulit, et ampliores se⁴
curaturum significavit, sed non promisit3 et ea de re P. Ignatio
scripsit. At, quamvis multa ex eo Collegio commoda consequi·
poterant, res tamen non magnopere expetenda tunc quidem
visa est, et ita progressum non habuit.

127. Jam ex eo tempore, quo Mauritius electorum aliqua¹
loca occupaverat, electores Moguntinus et Coloniensis propere
ex Concilio recesserunt, et ut eorum adventus calorem multum
rebus Concilii dederat, ita et recessus magnopere eas debilita-
vit3 unde et reliqui Germani discesserunt, quamvis eo tempore
theologi Ducis VVurtembergensis, inter quos Brentius erat,
Tridentum venerunt. Nec enim princeps ille aliorum conjura-
torum contra Imperatorem partes sequi voluerat. Quo die igi·
tur sessio indicta fuerat apud legatum, ad calendas Maii pro-
rogata fuit. Et quamvis legatus Imperatoris urgeret ut de ma-
trimonio ageretur, nullius disputationis jam amplius mentio
fiebat; et 20.a Aprilis Breve Apostolicum Tridentum pervenit
de suspensione Concilii. Non tamen statim promulgatum est,
quia legatis videbatur decere ut conciliariter suspensio fieret.
Sed P. Jacobus Laynez ob suae quartanae morbum facile rece—
dendi veniam obtinuit, et Bassanum ac Patavium versus se con-
tulit.

128. 24.ει Aprilis congregatio Praelatorum coacta fuit, in
qua omnes in eam sententiam convenerunt ut Concilium sus-
penderetur; et modus suspensionis hic suit visus convenire, ut
ad biennium et ad beneplacitum Summi PontificiS, ut sic posset
tempus extrahi vel contrahi, prorogaretur. Demum 28.a Aprilis
in publica sessione Concilii decretum suspensionis promulga-
tum est; et cum essent quinquaginta septem suffragia etiam⁴
tune, duodecim tamen hispanorum suffragia suspensioni non
consenserunt3 sed nihilominus suspensio obtinuit.

129. Jam eo tempore, quo Breve Apostolicum Tridentum
pervenit, sollicite impedire exercitum Mauritii Imperator cura-

