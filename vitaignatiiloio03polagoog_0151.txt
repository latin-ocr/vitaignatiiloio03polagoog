Aa. 1550 145

docendo et concionibus ad lusitanos habendiS, quam in pueris
doctrina christiana ac litteris instituendis vacabat, et in Col-
legio Caulani instituto quinquaginta hujusmodi pueros alebat
quamvis nullus reditus stabiles 'id Collegium haberet. Multos
etiam ad Christi fidem adducebat, et vix, licet strenue laboranS,
decimae parti occupationum quae occurrebant, satisfacere po-
terat.

343. In civitate Cochinensi nostris praeerat Ρ. Franciscus
Enriquez. Ibidem et P. Balthasar Gagus tam lusitanorum quam
indigenarum spiritualibus utilitatibus inserviebat3 et magnum
numerum infidelium ad Christi religionem adducebant. Vica—
riuS, nam eo tempore sub Goensi Episcopatu Cochinum erat,
postea Episcopum proprium a Sede Apostolica accepit, ma-
gna charitate nostros complectebatur3 et scripsit ille P. Ignatio
rogans ut a Summo Pontifice aliquas facultates spirituales, ad
auxilium Christianorum in India maxime necessariaS, obtineret.
Hic primus fuit sacerdOS, qui comurinenses coepit baptizare,
et, ut ipsemet scribit, uno diemille ac mille et quingentos bapti·
zabat‚ et tribus anniS, quos ibidem exegit, super centum et
viginti millia se baptizasse testatur. Nec mirum est quod id
Vicarius et sacerdos fecerit, cum etiam militeS, qui circa annum
millesimum quingentesimum suis classibus oras maritimas per·
lustrabant et multis in locis arces condiderunt, hominibus illa·
rum regionum, quos captivos ducebant, baptismi Sacramentum
conferebant; et alii etiam, qui ad Christi fidem vel metu, vel
spe alicujus emolumenti, vel alias ob causas parum decentes
adducebantur, persaepe baptismum recipiebant; doctrina autem
christiana pene nulla apud hos christianos erat, unde propter
ignorantiam et pravas consuetudines ac peccata quodammodo
melius eis fuisset baptismum non accepisse, quam, eo accept0,
gentilium more vivere. Nec id tantum initio in usu fuit, nec
tantum a militibus factitatum, sed usque ad id tempuS, quo
nostri in Indiam missi sunt, hic abusus duravit, et Sacerdotes
militarem in modum infideles baptizabant , qui parum admodum
vel nihil eorum, quae ad articulos fidei pertinent, eos docebant·
Cum hoc P. Ignatius intellexisset, singulare remedium fore
existimavit si puerorum Collegia et domus catechumenorum
pluribus in locis instituerentur; quod et nostriS, qui in India
versabantur, magnopere placuit; nam experientia eos docebat,

10

