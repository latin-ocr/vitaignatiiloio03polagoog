An. 1550 41

hebdomada et in festis Paschae concionatus est. In mensa autem
et compluribus horis diei ac noctis ex eorum colloquiis magnam
consolationem capiebat; et cum post festum Paschae in arcis
palatium migrasset, ibidem etiam P. Jacobum‚ cum ageretur de
testamento D. Leonorae ,implend0‚ secum retinere voluit. Filii
etiam, Dominus F erdinandus et Alvarus de Vega multum con·
solationis ab eisdem Patribus acceperunt. Tertius etiam, Sue·
ruS, in Collegium nostrum se contulit, et ibidem aliquot dies in
spiritualibus exercitiis versatus est.

83. Debuit etiam P. Ignatius consolatorias ad Pro-regem
et filiam litteras mittere, quae non tam ut officiosae sed ut mul-
tum doctrinae et consolationis spiritualis habentes ab eis ac-
cipiebantur, et magni fiebant. Crevit in Pro-rege amor erga
Societatem post uxoris obitum, et de ea augenda ad commune
bonum non tantum in Sicilia sed in Africa etiam cogitabat.
Reliquit suam voluntatem contestatam Pro-regina ut Collegium
panormitanum succederet ut haeres in omnibus bonis RegentiS,
Ludovici Sanchez, defuncti, et ut domus (de quibus superius
facta mentio) venderentur et ex pretio earum reditus eme·
rentur ¹. ⁶

84. Die mercurii post Pascha exequiae Pro-reginae cele—
bratae sunt, in quibus rogarunt P. Jacobum Laynez ut concio·
nem funebrem haberet; in qua peculiaris ei gratia Dei, forte
per ipsam Pro-reginam impetrata, affluxit; sic enim de morte
in genere et in particulari de illius morte et de praeparatione ad
bene moriendum dixit, ut cum magna aedificatione et lacrymis
uberrimis auditorum fuerit auditus; et eamdem concionem sibi
et filiae repeti voluit Pro-rex, quae populo fuerat praedicata ².

85. Quidam etiam ex nostriS, F ranciscus Sambechus nomi-
ne, paulo post cum magna sua consolatione et animi, gaudio ‘ex

 

——.

¹ Ignatii ad Pro-regem Siciliae ejusque filiam ‘, Elisabetham, litteras habes in Car-
tas de San Ignacio‚ t. ιι, a pag. 217 ad 224. Eadem die, 12 Aprilis , ad omnes Societatis
domos missae sunt litterae ut suffragia a sociis slagulis fierent pro anima Eleonorae de
Osorio. SIclliae Pro—reginae.

² Polancus, ex commissione , Patri Laynez , de suffragiis a Societate factis pro
anima Dominae Eleonorae‚ Slciuae Pro-reginae ‚ et de iis, quae facienda adhuc expetit
Dominus Esquive1‚ e Pro-reginae ministris; item Ignatium paratum esse votis defun-
ctae Pro-reginae obsequi erga Domlnam de Arauj0 , praecipuam ex eiusdem Pro-regl-
nae pedissequis, 28 Junii. Ignatius Dominae Mariae de Araujo, ne monialium, quas
muratas vocant, ingredi monasterium velit, 13 Septembris.

