34⁴ Canon. Soc. JKS-

tus ad animas per poenitentiae sacramentum emundandas et
sanctissimam Eucharistiam in tam solemni festo Pentecostes
digne suscipiendam, ut legatione pro Deo fungenS, hortatus est,
et, quamvis neophyti essent bona ex parte ad fidem christianam
ex Mahometi· infidelitate conversi, et id genus hominum satis
· superque sibi existimet si semel singulis annis ad haec Sacra·
menta accesserit, sic tamen verbum Dei eorum emollivit corda,
ut plurimi P. Baptistae consilio acquieverint. Invitavit eos ut a
prandio ad plateam publicam secum accederent, quod specta·
culum apud illos prorsus inusitatum erat; ille tamen in platea.
de his, quae ad doctrinam‘christianam pertinebant, concionatus
est; et hunc ordinem instituit ut ipse mane concionaretur, post
meridiem autem ipsius socius Cordeses christianam doctrinam
declararet; qua declaratione absoluta, consuetas orationes ac
symbolum et quae ad christianam doctrinam pertinebant eos
simul hoc modo edocebant: praeibat P. Baptista vel ejus sociuS,
et omnes cujnsvis aetatis et sexuS, alta voce idem pronunciando,
sequebantur. Qui autem id genus hominum ad talia pietatis
opera sane durissimum noverit, magis energiam verbi Dei, tam
brevi praesertim tempore id ab eis extorquentiS, mirabitur.
Instituit praeterea processionem puerorum vel pompam sole·
mnem pridie festum Sancti SpirituS, ut ex oppido ad templum
B. Virgini sacrum irent , cum quibus alter Patrum doctrinam
christianam alte pronunciando incedebat, cui omnes alternatim
et ordinate canendo respondebant; et hoc consilio ea processio
instituta est ut mos ille in majoribus festis observatus parentes
ad suos pueros mittendos alliceret.

367. Percrebuit fama profectus spiritualis huJus oppidi ad
aliud vicinum, cujus pastor charitate erga suum gregem motus
rogatum misit ut apud ipsos dies aliquot P. Baptista maneret,
antequam Gandiam rediret. Ille autem Deniae relinquens so·
cium et in iis, quae facienda videbantur, eumdem instruenS, quo
vocabatur accessit. Quantus autem ibi fuerit animorum fructus
consequutus difficile esset exprimere. Horum Patrum domici-
lium, quamvis gubernator et alii cum precibus hospitium offere·-
bant, hospitale pauperum fuit, et si quid commoditati temporali
deerat, spiritualis consolatio, tam in iis oppidis quam in via,
supplebat, adeo utffperlibenter, si per negotia domestica liceret,
ad talia ministeria essent redituri.

