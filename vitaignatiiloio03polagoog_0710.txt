704 Canon. Soc. Jns.

in eundo tamen Conimbrica transivit, et, cum triduo in Colle·
gio maneret, nihil inde utilitatis ad Collegium rediit. Nihilomi-
nus longe melius procedebant quam prius, Oportuit tamen
multos a Societate dimittere, qui satis diu in Societate fuerant,
qui, ut aliquam causam redderent cur dimissi fuerant, magnas
detractiones seminarunt et externis obloquendi occasionem
non exiguam dederunt. Judicatum est nihilominus expedire ut
hoc fermentum veneno plenum, ne totam massam corrumpe—
ret Collegii, abjiceretur.

628. Quod ad eum attinet, qui P. Simoni successit et, ut
diximus anno praeterito ¹, velut angelus Domini exceptus sue·
rat, postquam N. ⁸ Conimbricam venit eo anim0, ut aliqui su·
spicabantur, ut digito ostenderet quod aptus non erat ad guber·
nationem spiritualem nec temporalem, ipse quidem suaviter
admodum cum fratribus agebat, hunc autem ut poenitentias
crebro injungeret urgebat. Admonitus quidem [hic] fuit a fide·
libus Societatis filiis ut, rigore omisso, curaret sibi animos
conciliare, cum nondum apostema maturuisset ut curari pos—
set, et ut a mutationibus caveret et a significatione reformatio·
nis. Nihilominus, cum actione gratiarum magna haec excipiens,
his omnino contraria agebat, nam reprehensiones et poeniten·
tias crebro injungebat, omnes officiales mutavit, et in omnibus
bonis ac malis mutationis ac reformationis aliquid faciebat, et
quidem in rebus aliquando sere nullius momenti, ut quod alia
in aula fierent exhortationes domesticae et ut ipsa etiam cam·
pana diutius pulsaretur; et duorum fere mensium spatio mo·
dum meditationum sexies aut septies mutavit, et ita paulatim
*existimationem illam, cum qua exceptus fuerat, quotidie mi-
nuebatur. Praesidere voluit conclusionibus theologorum, et
cum parum versatus tam in speculativis quam in casibus con-

¹ Vide in hoc tom. n, pag. 372, n. ⁴21.

² Signum hoc adhibet hic et alibi saepius Polancus, dum aliquid narrare agg-redi-
tur, quod non ln laudem auctorum cedit; ut, scilicet, bono nomini consulat eorum. qui
-ndhuc, dum haec ipse scriberet, vivebant. Caveat autem lector ne unum eumdemque
semper tali signo indigitari existimet. Quis vero in unoquoque loco indigitetur, tum
enarraturum rerum series, tum, sive jam edita sive edenda, monumenta satis declarant .

Non hoc cavit ilie, qui in mss. ad marginem supra citati n. ⁴21. ubi de Ρ. Mirone
sermo est, ita scripsit: “Hic videtur esse ilie, de qno anno 1552 multa Polaticus, sup·
presso nomine, sub littera N. narrat... Videtur quidem esse Miron. de quo sub littera
N. infra, n, 630, sermo est; at in hoc n. 628 non Miron sed Rodericius sub hac littera
N. intelligitur, ut ex contextu patet et ex litteris praesertim P. Ludovici Gonzalez de
Cumara et aliorum·

