ΑΝ. 15ὃὶ 249

cedere et·acceptari sine ulla dotatione3 licet, si quis vellet suis
eleemosynis reditus Collegii augere, id ei integrum esset ¹.

187. In ingressu scholarum morem hunc servabant schola·
stici, ut ante Domini imaginem genua flectendo* Pater noster et
Ave Mansa tacite dicerent; absolutis autem lectionibuS, unus ex
pueris singularum classium, alta voce Pater noster, Ave Maria,
Credo et Salve, Regina pronunciabat. Reliqua similia erant
jam dictis de confessione singulis mensibus, etc., etc. ².

188. Vigesima septima Julii Patres Jacobus Laynez et Al·
phonsus Salmeron Tridentum, ubi Concilium apertum erat, per-
venerunt3 et quamvis Cardinalis Tridentinus, antequam F loren-
tia decederent, domum et necessaria ipsis liberaliter obtulerat,
et Ducissa Florentiae a suo Duce mitti P. Jacobum vellet, neu·
trum tamen effici debuit nec potuit, cum summus Pontifex ut
suos theologos eos misisset. Adierunt ergo Legatum, Cardina-
lem Crescentium, qui hospitium et paterna officia ipsis obtulit;
salutarunt et assistentes et alios primarios virOS, qui tum de-
mum dicebant se credere Concilium futurum, quando ipsi Tri-
dentum venerant; nam omnino ad id usque tempus res Concilii
satis frigere videbantur, et pauci convenerant. Audiebant inte·
rim aliquorum confessiones ac praecipue pauperum, quos fere
omnes ad festum Assumptionis B. Virginis audierunt, et pluri-
mos illorum sanctissimo Christi corpore refecerunt; ad hospi·
tale etiam se aliquandO, ut pauperibus aegrotantibus subveni·
rent, conserebant, et tamen, si quod temporis supererat, utiliter
in studiis impendebant. Sub medium vero Augusti mensem, ne

¹ Polancus, ex commissione, Paulo Antonio d’Achillis, si quis aptus ad Societatem
non sit , nullo modo esse in eam admittendum; si vero aptus sit et admissus, de bonis
suis, ut in Domino expedire judicet. libere disponat3 quod si in favorem societatis quid-
quam eroget, id libere faciat, nec ullam Societati imponat obligationem , 31 Octobris.

⁸ Polancus, ex commissione, Antonio Winck. de publicis pietatis exercitiis ne quid
ut fixum et stabile inducant , donec quid in omnibus Societatis collegiis servandum sit,
ab Ignauo decernatur, 31 Octobris.-1dem ad omnes fere societatis domos scriptum est.

Unum est quod ab orlandino , Aguilera et ipso Polanco , dum de rebus societatis in
Sicilia scribunt , praetermissum videmus , scilicet, actum hoc anno serio fuisse de Col-
legio Societatis in urbe Sciacca instituendo. Situm et domum offerebat Episcopus
quidam. quem ‘tibuniensem ab Ignatio in Litterarum Regesto appellatum invenimus.
Locum visurus ivit Panormo Sciaccam, ineunte Julio, cum socio Ρ. Paulus Antonius
d'Achillis, qui plenam de toto hoc negotio informationem et loci descriptionem ignatio
misit eodeni mense Julio. Res tamen effectum non est sortita. quia , ut ait ipse Ignatius
die 22 Augusti, licet nec societati nec Episcopo voluntas deesset, deerat tamen utrique
facultas, illi quidem sociorum, quos ad Collegium instituendum in eoque laborandum
mitteret, huic vero redituum. quos ad sociorum sustentationem destinaret.

