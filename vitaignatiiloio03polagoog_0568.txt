562 Canon. Soc. Jsss.

ostendisset, deductus est ad magistratum, ut dixi, haereticum,
ut qui ecclesiarum curam esset habiturus. Nihil ille tunc re-
sponsi dedit, nec Missam celebrandi facultatem tunc permisit;
sed postquam omnia recte consideravit, liberum ei reliquit ut
faceret quidquid ad animarum curam pertineret. Ipso ergo die
Sanctae Catharinae Missam celebrare coepit, et dominica die
sequenti concionem ad populum habens, omnium se spirituali·
bus commodis obtulit et exposuit3 sic enim ab obedientia sibi
injunctum esse, nec illud a se munus quaesitum , sed a superio·
ribus injunctum sibi fuisse. Et cum post meridiem aliqua se
verba facturum esset pollicitus, tanta multitudo convenit, ut
ecclesiam repleret, et chorum et ipsum organorum locum, inter
quos complures erant sacerdotes. Cum autem ea dixisset quae
Dominus illi dederat, ad aliam deinde ecclesiam se contulit, ubi
pueri et puellae et aliqui etiam homines convenerant, et ibi
christianam doctrinam edocti sunt. Viri eJus oppidi civileS,
eruditi et divites satis sunt, et majori ex parte boni; hospeS‚
apud quem divertebat, primus fuit qui confessus est et commu·
nicavit. In vicinis locis multi quidem haeretici erant, immo et
haeresiarchae nonnulli, ut qui olim fuerat Episcopus Istriae, et
diversarum religionum apostatae; sed Morbegni nihil tale esse
cernebatur. Admirabantur ut de re insolita quod pro nullo mi·
nisterio spirituali eleemosynam ullam accepisset, sed potius ut
in pauperes eleemosynas illas conferrent hortaretur. Ratione
Adventus jam inchoati multi sacramentum confessionis fre·
quentabant. Cum magna denique consolatione eJ'us communi·
tatis ibi versatus est. Pauperes etiam ab eo sunt adJuti3 nam
omnia emolumenta parochi in eorum utilitatem converti voluit
per quemdam ad id deputatum. Displicebant illi retia multa ad
pecuniam captandam proponi solita in baptismis, confessioni·
buS, missis parturientium, et sponsarum benedictionibus, mor·
tuorum sepulturiS, et communionibus3 et quamvis consuetudi-
nes bonas non esse relinquendas quidam causarentur, tamen
ut quidquam horum susciperet nunquam est adductus. Doctor
quidam, et idem pius et spiritualis vir, qui multorum sacerdo-
tum curam in illis locis gerebat, ejus obedientiae se subjicere
volebat. His igitur aliisque similibus operibus bonis deditus
quod reliquum erat hujus anni ibidem exegit3 et illud vere mi·
rum expertus est, quod quamvis ad frequentem confessionem

