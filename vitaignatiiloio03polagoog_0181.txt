Ax. 1551 ’ 175

bilis, qui in comitatu Ducis erat, generalem totius vitae confes-
sionem audivit. Exceptus fuit Gandiae Dux honorifice a Floren-
tiae Ducibus et ipse etiam P. Laynez peramanter, cui habita-
tionem et res ad vitam ducendam necessarias in monasterio
quodam Sancti Benedicti, quod B. Michaeli sacrum est, Ducissa
prospexit; et quia jam quadragesima, cum Pisas pervenissent,
erat inchoata, et templa, in quibus conciones habere solebant,
ab aliis concionatoribus occupata, existimavit P. Laynez
diebus dominicis ac festis in ecclesia ejus monasterii, quod ho-
spitio ipsum exceperat, sibi aliquid praelegendum esse; et ita de-
calogi expositionem est aggressus, Aderat illi frequens audito-
rium, a quo avide et attente lectiones ejus audiebantur, et fru-
ctum proinde non poenitendum sperare potuit ¹.

21. Diebus feriatis in quatuor urbis illius monasteriis (nec
enim plura sunt Pisis Archiepiscopo subjecta) est concionatus
Nullum erat eorum, quod, contra professionis institutum, pro·
prietatem non retineret3 sed per Dei gratiam in tribus eorum,
immo, ut affirmabant, in omnibus, moniales ad vitam com-
munem ac paupertatis professioni ¹congruentem reductae sunt;
et in un0, quod caeteris numero monialium ac earum nobilitate
praestabat, reformatio fuit magis conspicua. Erat illud palatio
Ducissae vicinum (et ideo ad conciones Ρ. Laynez audiendas
aliquoties illa accessit), ubi singulae seorsum cibum capere so-
litae erant, et simulatque panis erat coctuS, illum inter se mo-
niales dividebant, ita ut ne religionis quidem umbram retinere
viderentur, nec Archiepiscopus aut earum confessarii ab eis ut
regulam suam observarent impetrare potuerant; sed, Dei gratia
per verbum ipsius operante, n'on solum in hac parte ad suae
regulae observationem ac communem vitam se reduxerunt, sed
in omnibuS, quae ad institutum ipsarum et spiritus profectum
pertinent, magnum progressum fecerunt3 ut Dei opus fuisse
omnino cerneretur. Post Pascha leetiones decalogi ad populum
prosecutus est cum auditorum consolatione et gustu, qui Pisis
Societatem perpetuo haerere 'valde cupiebant.

22. Postquam multorum confessiones etiam generales et
quidem personarum primariarum audivisset, post Pascha men-

¹ Ignatii Instructio seu ‘informatio Patri Laynez , Florentiam proficiscenti , data de
iis, quae cum Ducibus agere eum oportebit.

