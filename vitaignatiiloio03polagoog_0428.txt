422 Canon. Soc. J1-:s‚

cui occasionem dedit summa in provincia Germaniae sacer-
dotum penuria, qui exemplo et verbo suae nationis hominibus
prodesse possent, quam cum Cardinalis Moronus‚ vir prudentia
ac rerum usu clarissimus, perspectam haberet et non mediocri
charitatis studio ad nationem illam, in qua diu versatus fuerat
nomine Sedis Apostolicae, propensus esset, existimavit nullam
commodiorem iniri posse rationem, qua haec Sancta Sedes pro-
vincias illas Juvaret, quam si selecti et bonae indolis juvenes
Germani in Urbe sic instituerentur ut pietate, doctrina, et bene-
volentia erga hanc ipsam Sedem (ut de ipsis bene merentem)
aucta cum beneficiis ecclesiasticis in suas provincias remitte—
rentur.

10. Hanc tamen institutionem quibus concredere posset non
videbat, nisi Societas nostra eam provinciam suscepisset. Cum
P. Ignatio igiturrem contulit, cui cum magnopere probaretur
et ad instaurandam plurimis in locis disciplinam jam collapsam
et religionem fulciendam in illis locis et propagandam perutile
videretur, et suam operam libenter offerret ad tam pium insti·
tutum promovendum, Cardinalis MoronuS‚ simul cum Cardinali
Sanctae CruciS, cui et res eadem perplacebat, Summum Pontifi-
cem adiit; qui rationem hujus operis cum animi laetitia non
mediocri intellexit, et aliquando sibi in mentem venisse conce·
ptum hujusmodi, quem tamen non satis explicatum habebat, et
se alacri animo hoc opus promoturum recepit. Et quamvis bella
aliquandiu exsecutionem hujus operis distulerunt, cum jam se
expedisset a Parmensi et Mirandulae bello Summus Pontifex,
Cardinalibus jam dictis rem urgentibus, litteris Apostolicis Col-
legium hoc, Germanicum vocatum, sub Societatis nostrae gu·
bernatione et institutione in litteris ac moribuS, erexit.

11. Et quamvis de ecclesiasticis reditibus applicandis et
domo coemenda ageretur, interim tamen ne diutius pium hoc
opus differretur, conductitiam domum sumendam esse visum
est; et in membrana Summus ipse Pontifex cum plurimis de
Sacro Collegio Cardinalium quid conferre vellent ad sustenta·
tionem Germanorum subcripserunt. Primus omnium Summus
Pontifex quingentos aureos singulis annis se daturum promisit;
alii autem, prout cuique aut facultas aut voluntas suppetebat,
hic centum aureOS, ille centum viginti, alii plures aut pauciores
se daturos subscripserunt. Et cum summa non longe a tribus

