Au. 1551 245

'Episcopo pactensi, inquisitore, praetore et magistratibus. Et
cum gratia Jubilaei promulganda populo esset, rogatus est a
Vicario, ut quae ad illud obtinendum necessaria essent, con-
cione habita in cathedrali temp10, explicaret; quod cum magna
etiam satisfactione et applausu fecit. Magister Michael Botellus
singulis mensibus publicis peccatricibus concionatus est, primo
scilicet quoque die sabbati cujusque mensis; dominicis autem
congregationi matronarum nobilium, de cujus institutione supe·
rius est actum, concionabatur ¹ ; nec mediocris fructus ex ejus
labore collectus est; nam sex peccatriceS, turpem sui corporis
prostitutionem detestantes, honestum vitae genus delegerunt, et
de reliquis ejus notae foeminis saluti viciniora sperabantur,
cum multae inter concionandum alta suspiria ducerent, et la-
crymas multas funderent, unde et meliora in posterum pollicc-
bantur. P. Daniel, belga, apud foeminas poenitenteS, quas Con-
versas vocant, suas etiam conciones habebat dominicis diebuS,
quibus ad puritatem vitae et ad optima quaeque eas hortabatur
et instruebat, nec sine magno fructu; nam earum multae, memo-
res anteactae vitae carnis voluptatibus deditae, ad vomitum,
ut caneS, redire desiderabant, sed, Deo Juvante, acceptum a
Deo beneficium agnoscenteS, inbono ac sancto proposito stabili·
tae fuerunt. Sub autumnum apud easdem P. Paulus de Achillis
conciones est prosequutus Coenobium autem earum, Deo per
conciones Patris Botello operante, complures peccatriceS, prae-
ter sex illaS, de quibus supra, quae viris nupserunt, ingredi cu-
piebant ; quamvis ob penuriam rerum victui necessariarum
nondum essent admissae. P. etiam Petrus VenustuS, novitiorum
praefectuS, in coenobio quodam virginum concionatus est; etiam
{lictus Magister Botellus in alio, quod novam Abbatiam vocant,
cujus monachae concionibus illius se mire affici testabantur.
178. Nec Sacramentorum confessionis et communionis mi-
nor fructus erat; nam sub anni initium et primis mensibus con-
sequentibus multi ad confessionem accesserunt, qui ab ea ali-
quot annos abstinuerant, et eorum exemplo permoti alii, qui
nullo desiderio confitendi tenebantur; et fama celebri Collegii
excitati complures suas conscientiaS, magnis peccatis diu sor-
descentes, quas sex, decem, et viginti annis non purgaverant.

¹ Vide supra. t. ι, pag. 381, n. 374.

