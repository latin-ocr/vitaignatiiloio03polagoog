. AN. 1550 31

dotationem pendere volebant. Cum autem et exigui reditus et
conditiones non tolerandae viderentur, facile intellectum est
exasperatos esse civium animos contra Pro-regem, cujus esse
hoc opus existimabant. Cum autem res ad P. Ignatium esset
delata , visum est ei conditiones illas nullo modo ferendas esse;
et rationi videbatur consentaneum ut illi reditus aequis partibus
in duo illa corpora dividerentur; quod si obtineri non posset
major dotatio, ut ad pauciores lectores Societas obligaretur3 et
si quod optabatur obtineri non posset, ut potius Collegium sic-
uti erat, quingentis tantum aureis dotatum maneret, quam
cum augmento redituum onera illa tam gravia subiret. Quia
vero Pro-rex ad expeditionem Africanam se jam parabat, usque
ad ipsius reditum res est dilata; et sic paulatim extractum est
tempus hujus anni. Nam quibusdam ex magistratibuS, J'uratos
vocant, in carcerem conjectis, praeter alios praecedentes jura-
tOS, quos in exilium miserat, hujus negotii tractatio difficilis
admodum est reddita. Nostri numquam suum assensum praesti-
terunt; sed juxta Patris Ignatii mentem Pro-regi reservarunt
rem integram; qui, cum in Africam proficisceretur, ex quadam
insula scripsit ut a civitate quod possent extorquerent, sed nihil
ipsi permitterent ¹.

¹ Polancus, ex commissione, Patri Hieronymo Natali, de Universitate Messanensi.
de Sbraudo, de iis qui a Societate ad alias religiones transire cupiant, de Bulla in fa vo·
rem Universitatis Messanensis impetrata, de libris quos Andreas Frusius expetebat, 4
januarii. ignatius Sbrando ei animum injiciens ut bene in omnibus sub obedientia pro-
cedat, eadem die. Idem Natali, de articulis seu conditionibus erectionis Universitatis
Hemnensis, de Collegio nostrorum separatim ab Universitate erigendo, 11 Januarii.
Idem eidem articulos pro Universitate propositos non convenire Societatis instituto, et
de collegio et domo separatis erigendis, 25 januarii. Idem eidem, de collegio et Uni·
versitate, de numero et distinctione lectorum tam in theologia, quam in philosophia et
humanioribus litteris, de Rectoris et cancellarii officio. auctoritate, praesidiis, etc„ 8
Februarii. Idem eidem, de liberandis e carcere Messanensibus Juratis a Joanne de Vega
in carcerem conjectis. 8 Martii. Idem eidem de Universitatis gubernatione quod statu-
tum velit, ut Ignatio in scriptis referat, cujus judicio similia reservantur; item de iis,
qui ad gradus in Universitate suscipiendos admittentur, 11 Maii. Idem Joanni de Vega,
dc reditibus Universitati assignatis. 17 Maii, Idem Patri Hieronymo Natali, de mi·
nuendo lectorum numero in Universitate‚ de constitutionibus Collegiorum et Universi·
tatum, eadem die. Idem eidem, de controversia cum Messanensibus juratis circa divi·
sionem redituum et numerum lectorum, 28 Junii et 19 Julii. Idem eidem de capitulis seu
requisitis ut Societas Universitatis curam suscipiat, ct de lectorum numero, 16 Au-
gustu ne plures quam octo lectores Universitati concedat. et ut videat an a nostris
segregati ct independentes omnino sint legum et medicinae professores, aut saltem
medicinae , 27 Septembris.—Eidem missa sunt ll Octobris emendata capitula seu condi-
tiones ad admittendam Universitatis euram necessariae—Polaticus , ex commissione,
Patri Natali, de numero lectorum in Universitate, reservandum judicium ignatio, 15
Novembris—Patris Natalis litterae ad ignatium et Polancum.—-Vide etiam annot. in
t. ι, praesertim sub nn. 348 et 350.

