Au. 1552 709

timeret3 is enim, licet Regi Portugalliae se addictum ostenderet,
nihilominus christianos persequendo et occidendo magnopere
vexabat, et insulas Mauri cum suis christianis suae obedientiae
subjecit. ’

743. Acciderunt autem admiranda quaedam Dei judicia in
jam dictis insulis Mauri, in quibus P. Joannes de Veira gravis·
simos labores pertulerat, populos christianorum docendo, et a
pravis moribus atque gentilicis revocandO, etin viam salutis diri-
gendo. Reges jam dicti Ternate et Giloili, cum aliis Regibus
Tilori et Bachan‚ eos variis modis ad fidem ‘semel susceptam
deserendam impulerunt, nec tantum persuasionibus sed etiam
terroribus tandem quod optabant obtinuerunt3 et ita· labores
Ρ. Francisci Xavier ac J'am dicti Joannis de Veira, et pericula,
quae ad eos instituendos subierant, periisse videbantur, et,
cum eos idem P. Joannes ad ecclesias ut venirent invitaret,
difficiles ad id admodum inve'niebat. Sed etsi in febres graves
incidisset, non desinebat eos visitare3 et bis aut ter naufragium
fecit, et, navigiiS, in quibus vehebatur, submersiS, in terras
hostium fidei nostrae enatavit, 'et dies ac noctes in maritimis
iuis locis nudus exegit3 nam vestem, ac breviarium, et libroS,
et reliqua demum in mari amisit3 tantum coronam B. Virginis,
cum aliquot granis benedictis et a Paulo Papa tertio in Indiam
missiS, manu retinuit; et propter saracenorum timorem, qui
bellum cum lusitanis gerebant, abscondere se debuit; et in pedi·
bus, manibus, brachiis et aliis corporis locis laesus multum
sanguinis effudit, et tanquam morti destinatus fere novem
menses in magnis afflictionibus transegit, famem etiam non
raro passus. Demum a quibusdam, qui fidem abnegaverant,
venditus saracenis fuit3 sed nihil perinde ejus animum afflixit
quam quod quatuor sociOS, non ferentes tot afflictionum labo-
rem, a sancta obedientia impii retraxerunt.

744. Tandem, ab omnibus his periculis a Domino ereptus,
liberatus est; et Deus saracenos et christianos , quos illi a fide
Christi et obedientia averterant, miro jndicio severissime puni-
vit. Quae enim provincia fertilis prae aliis ejus regionibus esse
,solebat et ferax rerum ad victum necessariarum, postquam
fidem reliquerunt, fructum desertoribus dare desiit; oryzam,
quam ad seminandum diligenter servabant, corrosam atque
consumpta-m inveniebant3 quam iterum et saepius semina-

49

