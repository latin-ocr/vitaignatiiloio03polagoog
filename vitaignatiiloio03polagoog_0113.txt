AN. 1550 107

antequam ex ea urbe recederet, decrevit clare interrogare Ar-
chiepiscopum an contentus foret, si Societas nostra Toleti do·
mum et victui necessaria admitteret, si quis inveniretur qui
ea offerret. Hic substitit ArchiepiscopuS‚ et dixit aliquid se
praecogitasse et brevi ad effectum se deducturum sperare, et
donec videret an institutum ,nostrum cum eo conveniret, se
nolle respondere. Existimabat Dr. Torres aliquam reformatio-
nis ideam mente Archiepiscopum pertractare, aut etiam exte-
ri'us curare, et ideo suspendere responsum ; sed id potius verisi-
mile est in causa fuisse dilationiS, quod de quodam decreto ex-
cludendi aliquod genus hominum a canonicatibus ecclesiae
Toletanae meditabatur, quod et postea impetravit.

256. Antequam Toleto egrederetur P. TorrensiS, Inqui-
sitorem haereticae pravitatis est alloquutus et nostri instituti,
cum magna ipsius aedificatione, cognitionem, litteris Apostoli-

cis ei communicatiS, dedit. Cum Gubernatore etiam et comite ,Α

de Fuensalida et aliis nobilibus de rebus nostrae Societatis egit,
quos omnes optime ad illam affectos reliquit. Apud comitem
melitensem aliquot diebus fuit, qui tamquam Societatis nostrae
professus de rebus nostris loquebatur et agebat. .

257. Rediit P. Torrensis Salmanticam, ubi undecim ex nos·
tris erant, et ipsemet hoc anno patentes litteras accepit, quibus
eJus Collegii Rector ad triennium creabatur. Ibi intellexerunt
annexionem esse factam cujusdam Capellaniae CauriensiS,
quae fere octingentos ducatos annui reditus valebat, et ad pos-
sessionem capiendam nomine Collegii procuratorium instru-
mentum confecerunt et Cardinalis ministris dederunt. Res tamen
litibus erat obnoxia, unde nunquam ullos ejus fructus Collegium
percepit; et rei eventus verum esse 'ostendit quod Joannes de
Vega, Siciliae Pro-rex, Patri Laynez dixerat, cui cum referret
Laynez Cardinalem Cauriensem Collegium Salmanticae erigere,
subdidit ille: non cred03 at, inquit Laynez, res jam pacta est et
applicatio redituum facta3 addit ille: etiam si factum sit, non
cred0. Perseverabat nihilominus Cardinalis in aliqua pecuniae
summa ad sustentandos duos vel tres ex nostris, et agebat etiam
de quadam capellania, cujus domum conductitiam Collegium
inhabitabat, eidem obtinenda ¹.

 

· ¹ Vide annot. infra sub n. 309. Ignatius Domino Musson (Μυῠοτὲ) gratulatoria de iis
quae in favorem Societatis salmanticae agit, mense Februario. Eodem tempore Po-

