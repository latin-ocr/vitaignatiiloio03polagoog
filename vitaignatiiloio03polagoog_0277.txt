ΛΝ. 1551 271

eo libentius audiebantur, quo modestius se gerebant; dum
enim acute prae aliis argumenta proponebant, pertinaciter non
urgebant, ne palmam venari viderentur. Patres etiam, qui pu-
blice theologiam profitebantur, ut excitarent aliorum audito-
rum studia, circa theologiam languentia, disputationes publicas
instituendas esse existimarunt. Quae ergo tota hebdomada prae·
lecta fuerant, eorum ratio a nostriS, reliquo auditorio assi·
dente, primum exigebatur; deinde argumentis impugnaban-
tur ac defendebantur; et quidem P. ClaudiuS, qui haereticorum
opiniones ad unguem callebat, et singulari quadam arte confu-
tabat, non solum valde gratus erat , sed cum egregio fructu in
eo munere versabatur. Plerosque enim, qui non leviter luthera-
norum sophismatibus irretiti erant, lectionibus et confutationi-
bus P. Claudii liberatos ab erroribus fuisse constabat3 et ita ejus
auditorium frequens erat et complures viri primarii, ac etiam
praelati, lectionibus ejus assidue intererant.

220. Non perinde id accidit P. Nicolao LanoyO. sive quia
scholastica studia Magistri sententiarum apud germanos plus
satis erat exosa, sive quod ipse, lentior in pronunciandO, magis
doctrinae quam gratiae laudem reportare poterat in eo munere.
Unde cum ad gubernandum egregium talentum adferre Patri
Claudio videretur, et non ita ad docendum, alium ille doctorem
theologum a P. Ignatio petere coepit; immo et duos nostri ex-
petebant, ut ipse etiam P. Claudius ad conciones italicas et ad
negotia majoris momenti tractanda ad catholicae religionis pro·
motionem liberior esset. Accedere enim incipiebant aliqui etiam
nobiles viri, ut eorum confessiones audirentur, qui et sacram
communionem una cum nostris suscipere optabant; et horum
numerus satis augendus putabatur, si sacerdotes, qui huic mi-
nisterio darent operam, accessissent.

221. Cum etiam Rex romanorum provinciales adolescenteS,
sacrae theologiae studio dedicatoS, a suis ditionibus mittendos
esse, in conventu, ad religionis reformationem habito, decrevis-
set, sere quinquaginta ex inis in domo quadam nostris vicina
habitabant, et eorum praeceptores ac praefecti cum P. Claudio
de ratione institutionis eorum agebant, et omnes leges pro ipsius
Claudii arbitrio illis constituebantur; et praeterquam quod eos
suis exhortationibus ad pietatem hortabatur, etiam confessionis
gratia domum nostram ut accederent eorum praefecti optabant.

