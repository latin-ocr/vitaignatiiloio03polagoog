An. 1551 ’ 297

265. Vix enim facile posset exprimi quantum laboris in eo
privilegio , quo non quidem ut reciperetur Societas in toto regno
sed tantum Parisiis concedebatur , fuerit insumptum. Difficulta-
tem tamen huJus negotii auxisse videtur, quodP. Violaeus , cum
ageret de privilegio obtinendO, litteras apostolicas anno 1549 a
Paulo Papa III concessas inter alias exhibuit, quod necessarium
minime fuerat; ille vero officialiS, penes quem haec facultas
erat, cum sigillum apponeret regiae concessio ni, easdem litteras
apostolicas in pergameno scriptas et Episcopi Campegii sigillo
obsignataS, cum ipso privilegio‘Regis conjunxit. Unde accidit ut
cum Senatus parisiensis praedictum privilegiu m legere deberet,
0 etiam facultates et exemptiones Societati a Sede apostolica con-
cessas legere necesse haberet; et cum procuratori generali regis
ostenderentur, statim quod consecutum est significare coepit.
Nam duo sibi difficilia occurrere significabat, alterum quod in
litteris Regis dicebatur nihil in nostro instituto contra sancta de-
creta inveniri, et tamen in his litteris habebatur quod nostra
Societas ab Episcoporum obedientia eximeretur, et quod deci-
mas de bonis datis solvere non teneremur. Haec igitur et hujus·
modi privilegia, quae ostendi tunc quidem non oportuit, nego-
tium hoc tam difficile reddiderunt, ut multis annis emergere no-
stri a talibus difficultatibus non potuerint. Illud tamen notatu
dignum suit, quod cum cancellarius regni quodammodo invitus
ob auctoritatem quam Cardinalis Lot haringus apud Christianis-
simum regem habebat ¹, postulavit ,magnam pecuniae summam
pro sigi110, quam forte existimabat , tamquam paupereS‚ non
posse solvere; sed accidit ut eodem tempore ab officio cancel·
larii deponeretur, et sigillum illi committeretur, qui supplicatio·
nem Societatis proposuerat et pro ea locutus fuerat; et ita exi-
gua pecunia sigillum fuit appositum ¹.

266. Cum Parisienses se paupertate laborare P. Ignatio
significassent, scripsit ille ut publice eleemosynas emendica-
rent3 sed cum id temporis edicto publico caveretur ne quis pu·
blice eleemosynam peteret sub carceris poena, unde quotidie

 

¹ Desiderantur hic aliqua verba ut sensus sit perspicuus.
³ Ad hoc negotium de privilegio Regis et parisiensis Senatus in savorem Societatis

obtinendo magis urgendum. missae Roma fuere 21 Julil authenticum in charta pecora
exemplum Apostoucarum litterarum Julii 111. et aliae patentes litterae pro Doctore
Picart.

