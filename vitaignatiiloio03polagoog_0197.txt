Aa. 1551 191

proficerent et in litteris curabatur; aliqui ad institutum nostrum
adspiranteS, justas ob causas nonsunt admissi ¹. ·

56. Inter eos, qui opera P. Paschasii in xenodochiis magno
cum fructu adjuti sunt, unus erat qui, cum in gutture vulnus
accepisset, per quod cibus sumptus elabebatur, nullo modo ini-
mico offensam condonare volebat; sed illi P. Paschasius ut de
peccatis confiteretur persuadenS, et ex consequenti ut injuriam
condonaret, a daemonis faucibus eum eripuit. Erat et quidam
sacerdOS, qui ob peccatorum multitudinem et gravitatem de
propria salute desperabat, et quamvis multi ejus spem in Dei
misericordia erigere tentarent, in sua diffidentia perseverabat;
sed quibusdam ex nostris eum invisentibuS, divino favore adspi-
rante, resipuit, et post paucos dies bono animo ex hac vita mi·
gravit. , ·

57. Ad crebras consessiones magno numero et devotione
ferrarienses confluere coeperunt, et inter eos qui crebro com-
municabant, magna pars in spiritu valde proficiebant, et com-
ponendis aliorum dissensionibus, et mulierculis a flagitiosa vita
ad honestatem revocandiS‚ et pauperibus sublevandiS, et aliis
demum charitatis operibus cum aedificatione vacabant. Mulier
quaedam, a spiritu malo vexata, a duodecim aliis deducta est
in templum; aderat ei quidam sacerdOS, qui frustra exorcismis
eam liberare conatus fuerat; illa per solam consessionem‘ a
P. Paschasio liberata fuit, et post paucos dies ex hoc exilio ad
patriam feliciter migravit. Quemdam, qui baptizatus in Lusita-
nia fuerat et, in judaismum recidenS, F errariae versabatur, Deo
et Ecclesiae sanctae reconciliavit.

58. Bononiae hoc anno Collegium non inutiliter in vinea
Domini laboravit.' Procurator quidam eJus urbis, spiritualibus
exercitiis excultus cum magna animi consolatione, ad carthu-
sienses accedere constituit. Miles quidam insigniS, de quo supe-
riori anno actum fuerat, postquam pacem cum inimicis conci-
liavit et sacramenta confessionis et communionis aliquandiu
frequentavit, in bono suo proposit0, morte succedente, a Do-

mino confirmatus est.

¹ Polancus, ex commissione, Paschasio Broet, ut Romam enucleate scribat quibus
pietatis operibus et exercitationibus dent operam, et ne quid ut perpetuo duraturum
inducant , priusquam de harum exercitationum natura , ordine et modo aliquid certum
definitumque pto omnibus societatis collegiis ab Ignatio statuatur, 31 Octobris. - Simi-
les litterae missae sunt Bononiam, Venetlas, Messanam et panormum.

