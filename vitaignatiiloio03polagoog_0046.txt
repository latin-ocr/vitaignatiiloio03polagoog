40 · Canon. Soc, Jsss.

coepit. Cum tamen expeditionem in Africam intento admodum
animo et cura tractaret, ad reditum usque suum fundationis
hujus negotium distulit ¹. .

81. Hac quadragesima Pro-regi ac nobilitati, qui eum co-
mitabatur, sicuti et aliis auditoribus in suis concionibus P. Ja-
cobus Laynez multum in Domino satisfecit, sed intermittendae
fuerunt ab eo conciones sub finem quadragesimae, cum Domitia
Leonora, Pro-regina, in gravissimum morbum incidisset; quae,
cum mortis periculum immineret, tam P. Hieronymum quam
ipsum P. Jacobum Laynez sibi omnino assistere voluit, quod et
fecerunt, et ipsa die Dominica Palmarum placuit divinae boni-
tati eam ad meliorem vitam transferre. Talis enim fuit ejus mors
qualis et vita fuerat, plena fide, devotione, charitate et humili·
tate ac mundi contemptu, amore et cura filiorum et domus , ac
praecipue sui mariti, cui se etiam valde reverentem exhibuit.
Latissime etiam patuit ejus charitas et misericordia erga pau-
peres, afflictos et peccatores. In extrema illa aegritudine multa
patientissime toleravit, et omnibus sacramentis Ecclesiae cum
fame sancta et devotione acceptiS, et semper praeter maritum
ac liberos et domesticos (qui ornnes eam ad bene moriendum pro
virili parte adjuvabant) viros etiam spirituales prope se usque
ad ultimum spiritum habuit, magno sui desiderio ac doloris sen·
su ac testimonio praeclaro suae virtutis ac bonorum operum
in tota civitate ac provincia relicte, animam efflavit, ut merito
cogitandum sit, quod inipso die Palmarum Pro-reginam Siciliae
ad coeleste regnum promovere Dominus voluisset. Plurima Mis·
sarum sacrificia juxta ipsius preces et in Sicilia et Romae pro
ipsius anima sunt a Societate oblata, et tam in mariti quam li-
berorum animis observatum est post ejus mortem quod magnos
progressus in pietate et mundi contemptu fecerint ².

82. Voluit Pro-rex ut in monasterio Sancti Dominici, quo
se receperat ob sanctos hos dies et ob mortem uxoriS, sibi et
filiae, Dominae Isabellae, quam penes se habebat, P. Jacobus
Laynez et HieronymuS, etiam noctibus ibidem dormiendo, deinde
ad multam noctem perseverandO, adessent. Ibidem P. Laynez ea

 

¹ Polancus, ex commissione, Hieronymo Domenech, de reditibus Panormitano Col·
legio assignandis, 3 Maii.

² Polancus, ex commissione, Patri Laynez. de iis quae Collegio Panormitano rell-
quisse in testamento dicebatur Pro-regina Siciliae, 3 Maii.

