234 Cannu. Soc. JES.

commoda satis erat et nostris Panormi male habentibus propter
aeris salubritatem valde opportuna, cum prospectum et maris et
terrae versus Panormum pulcherrimum haberet, cum horto et
aqua, et aedificium facile augeri poterat. Egit autem cum Guber-
natore Natalis ut tam ipse quam civitas scriberent Cardinali
F arnesio ac Ρ. Ignati0, et etiam ad Pro-regem ut ipse Collegium
a P. Ignatio obtineret; et reditus aliquos ad sustentandum octo
vel decem ex nostris a Cardinali se extracturum Gubernator
recepit.

151. Eo tempore, quo Drepani fuit P. Natalis, erigendum
curavit monasterium Conversarum, in quo possent etiam con·
jugatae peccatrices admitti, prout in monasterio Stae. Mar·
thae Romae fit, donec viris reconciliarentur; et ex eleemosynis
opus hoc fuit inchoatum, quod brevi dotandum a Pro-rege ex
quadam impositione curiae sperabatur. Confecit autem Ρ. Na-
talis statuta, quae observare Conversae debebant, et con·
gregationem quamdam nobilium instituit, qui curam prospicien-
di subsidia temporalia susciperent, et quemdam religiosum or·
dinis Divi F rancisci, qui frater Jacobus de Augubio dicebatur,
cujus opera multus spiritualis fructus Drepani proveniebat,
huic operi in rebus spiritualibus praefecit; et Domina Isabella
ejus loci protectionem suscepit.

152. Curavit autem ut diligenter contra publicos et noto·
rios concubinarios fieret exsecutiO, et ut mulctarentur poena
pecuniaria, quae monasterio Conversarum recens erecto ap·
plicaretur3 ubi etiam concubinae constitutae sunt, ut in spiritu
juvarentur, donec vel monachae fieri vel certe ‘honestam ali-
quam vivendi rationem suscipere vellent.

153. Curavit etiam confraternitatem 'quamdam institui, in
qua initio viri nobiles admissi sunt, sed postea etiam plebeji ad'·
mitti possent , qui saltem? singulis mensibus confiteri et commu·
nicare tenerentur, et diebus dominicis ac festis quamdam ex·
hortationem audirent, et pietatis operibus vacarent; et statuta
etiam huic 'congregationi idem Ρ. Natalisconfecit; et cum de
ea ad Pro-regem retulisset, ipsemet nomen suum dare confra-
ternitati voluit, quod conveniebat ut majori auctoritate, qui
ejus curam habebant, pietatis negotia transigerent. Inde etiam
quae superius dicta sunt de oratione facienda , cum litteris Pro-
regis ad omnes magistratus populorum missae sunt.

