626 Cimon. Soc. Jas,

Et cernebatur fructus satis evidens in vitae reformatione, in
restitutionibuS, in pompis saecularibus relinquendiS, immo et
multi huic saeculo valedixerunt, ex quibus complures Socie-
tatem nostram ingressi essent, quod ad ipsorum affectum atti-
nebat; sed, quia illitterati erant, admissi non fuerunt ¹.

481. Inter caetera, quae prospere succedebant, hoe, quod
jam subdam, accidit, quod nostros non solum non deterruit sed
potius ad eos animandos et consolandos multum valuit. Abbas
oppidi Methymnensis (hic Episcopi vicem Methymnae Campi
supplet) ipso die D. Martino sacro misit notarium ut nostris
edictum quoddam ipsius significaret, quo prohibebat ne quis
nostrorum consessiones audire aut concionari in ecclesiis aut in
plateis aut alio aliquo loco auderet, nisi prius ab ipso examina·
tus esset. Notarius autem sacellum Collegii nostri ingressus,
cum hoc edictum cuidam Sacerdoti, qui sacrum tunc absolve-
rat, dedisset, statim recessit. Ρ. ergo Sevillanus cum Doctore
Castillo ad Abbatem se conferunt ut quid sibi vellet intelligerent,
nam ex quo Methymnam venerat, ipsum de rebus Societatis
nostrae informare voluerant, et ipse jam litteras apostolicas vi·
derat, et cum ipsius benedictione illis usi fuerant. Simul atque
autem in ejus conspectum venerunt, nihil audire volenS, magna
cum ira coepit eos latrones et seductores appellare et aliis hu-
jusmodi conviciis eos onerare, ac statim suis injunxit ut eos ad
carcerem et compedes deducerent. Dixit tunc Rector ut se audire
dignaretur, quandoquidem litteras apostolicas viderat et no-
stram Societatem a Sede Apostolica confirmatam sciebat. Re-
spondit ille: vestrae bullae sunt deceptiones et scelera et non
bullae, et ut factis verba comitaretur, baculum, quem in manu
habebat, in illum libravit utroque brachio; ictus tamen aberra-
vit, quod pro detrimento non exiguo P. Sevillanus habuit. Non
tamen sine aliqua occasione gaudendi recesserunt-3 cum statim
famuli Abbatis manus in ipsos injecerint et in carcerem detruse-
rint, ubi fuerunt toto eo die a mane usque ad vesperam;-nam
cum intellexisset aliquis ex amicis quod factum erat, ab Abbate
impetravit ut eos dimitteret. Quod cum faceret, simul injunxit
ne cujusquam confessionem audirent aut concionarentur, nisi

¹ Polancus, ex com„ fratri Sevillano, Ignatium velle ut humaniorum litterarum
scholas Methymnae instituant , etsi prae lectorum penuria artium curriculum sit omit-

tendum, 1 Septembris.

