AN. 1552 567

Christi omnes simul perduxit. Nostri fratreS, qui sacerdotes
non erant et germanice noverant, in fidei rudimentis hoc genus
hominum instruxerunt et suis exhortationibus ad studium pie·
tatis stimulabant.

359. Idem P. Canisius coeptas post suum adventum concio·
nes cum numerosa multitudine , tum nobilium, tum aliorum,
prosequebatur, cujus dicendi modus actioque ejus gentis inge-
niis ut erat accommoda, ita eum pergratum nec minus utilem
Ecclesiae reddebat, quamvis nonnulli de plebe in initio ejus lin·
guam plene non assequerentur, a qua idioma austriacum non·
nihil discrepabat. Italica etiam concio continua fuit et , praeter
communem audientium instructionem, ad adolescentum ac pue·
rorum italicorum, qui Viennae permulti erant, captum se ac-
commodabat, ut christianae religionis doctrinam addiscerent;
vix enim in tanta multitudine, qui sciret orationem dominicam
recitare aut symbolum apostolorum inveniebatur; praecepta
Dei nullus sciebat; quae ignorantia non tantum in pueris sed in
viris etiam erat.

360. In lectionibuS, quaein publico fiebant, Ρ. Claudius satis
numerosum in lectione B. Pauli ad romanos auditorium habebat;
P. Nicolaus Gaudanus Genesim, P. vero Canisius sub aesta-
tem compendium quoddam theologiae vel doctrinae christia·
nae, quod ,iussu Regis P. Claudio commendatum fuerat , et simul
a nostris illis doctoribus concinnabatur, in usum studiosorum
et pastorum, qui in ditionibus Regis degunt, quique permanere
in Academiis diutius non poterant, enarrare simul et dictare
coepit. Domi autem nostrae magister Jacobus AldenarduS, unus
ex illis tribus, quos Lovanio profectos esse paulo ante diximus,
logicam Aristotelis fratribus nostris praelegebat, et quidem
quotidie ter per horam id praestabat. Aliquot etiam externi
adolescentes eum audiebant3 omnes autem ter in hebdomada
in disputatione exercebat. Alii tres nostri, scilicet, Magister Pe·
trus Schorichius, Erardus et NicolauS, alios nostros graecas et
latinas litteras docebant; adjungebantur autem se nostris aliqui
etiarn externi. Omnes itaque in duas erant classes distributi,
alteram logiceS, alteram litterarum humaniorum, ubi tres ultimi
praeceptores diversis horis praelegebant. Non tamen placuit
P. Ignatio hic docendi moduS, et voluit tres classes distingui
iuxta diversum auditorum captum, ut non unus et idem omnes

