ΑΝ. 1552 701

623. Collegiales theologi, dominicis diebus post, sacrum et
communionem, ad pagos vicinos egrediebantur, et antequam
populi a suis parochiis recederent, docebant eos'christianam
doctrinam, et, cum bonam diei partem eorum auxilio spirituali
impendissent, eodem die sub noctem ad Collegium redibant; et
tredecim numero sub hujus anni finem erant, qui ad totidem pa-
gos praedictis diebus se conferebant. Omnes autem fere, qui in
carcere detinebantur, sub natalitia festa de peccatis confessi
sunt, cum collegialium exhortationibus ad id essent animati et
instructi.

624. Quia tamen hoc anno magnae tragoediae ,' ut diximuS,
in Portugallia fuerunt excitatae, ortum et progressum earum
explicare oportebit. Intellexerat Ρ. Ignatius ex litteris eorum,

· qui veluti columnae erant in Societate Portugalliae, modum

gubernationis laxum et ad libertatem sensus tendentem, et ideo
necessarium esse ut aliquam iniret rationem eam provinciam
reducendi ad proprium ac germanum Societatis procedendi
modum, quod sine mutatione Provincialis fieri non posse omni·
bus videbatur. Scripsit ergo patentes litteras ad P. Simonem,
quibus eum ab officio Provincialis absolvebat propter ejus in-
firmam corporis valetudinem et quia aequum videbatur ut a
multis laboribuS, quos in gubernatione tulerat, conquiesceret.
Alias etiam patentes litteras ad P. Mironem scripserat ut of·
ficium Provincialis admitteret. Et ne posset quisquam tergiver-
sari, ad aliquos fideles ac prudentes filios Societatis (inter quos
fuerunt P. Urbanus ac P. Leo Enriquez) alias litteras dedit,
quibus injungebatur eis in virtute obedientiae ut patentes litte·
ras Patri Simoni praesentarent, et, si expedire videretur ea de
re Regem alloqui, ut id etiam facerent. Scripsit etiam ad ipsum
Regem et Reginam et Infantem Cardinalem, quae ad rem facere
videbantur. Peculiares etiam ipsi P. Simoni litteras scripsit,
quibus ei optionem dabat ut vel in Brasiliam proficisceretur,
prout ipse magno cum fervore postulaverat, vel curam novae
provintiae Valentiae‚ Aragoniae et Catalauniae susciperet, et
demum e'x Portugallia recederet, cum id magnopere convenire
intellexisset. Hoc tamen, et ut aliquis novitiorum magister
praeficeretur, qui ad reformationem collegialium incumberet,
non statim promulgandum erat, sed suo loco et tempore.

625. Quo autem suavius omnia fierent, voluit ut P. Turria-

