ΑΝ. 1552 581

modi, si bonos instructores ac gubernatores nacta non sit,
parum spei dare posse quod ruinas Ecclesiae catholicae sint
instauraturi. Ideo P. Lanoyo videbatur non tam esse curandum
ut singulis locis parochi instituerentur, quam ut eo modo, quo
fit in India, praedicatores catholicae doctrinae instituerentur ac
mitterentur, quorum unus multis in locis sanam doctrinam et
quae ad pietatem faciunt docere posset. Cupiebat propterea
idem Pater ut nostri juvenes germani per pagos vicinos eo
tempore, quo a studiis vacabant, propter vindemias aut causas
similes, ad verbum Dei praedicandum ad hujusmodi loca mitte-
rentur.

385. Cum in Italiam veniret Magister Petrus Schorichius
permissus est a P. Ignatio Veronam accedere, ubi ejus frater,
Georgius SchorichiuS, cuidam nobili viro inserviebat, et ut ad
Societatem eum adducere niteretur; quod et fecit, et juvenem
alioqui bono ingenio praeditum et varias linguas tenentem ad
Societatem attulit;{qui ut strenuus operarius in ea vixit et mor·
tuus est, cum tamen ille ipse qui ad Societatem eum deduxerat,
ab eadem misere defecerit, ut postea videbitur ¹.

386. Injunctum fuerat P. Nicolao Lanoyo ut professionem
emitteret, cum professis Viennae praeesset3 propter absentiam
tamen Episcopi Labacensis non eam potuit emittere usque ad
decimam quintam Januarii anni sequentis, et tunc in mani-
bus Nuncii Apostolici, Comitis Hieronymi Martinengi, eam
emisit ⁹.

387. Afflictus fuit valde quartana febri P. Gaudanus et duo
alii germani, qui, cumin extremo vitae periculo versari vide-
rentur, extrema unctione ipsis administrata, statim, Deo pro-
piti0, convaluerunt; quod in Germania efficaciae hujus Sacra·
menti non parum utile testimonium fuit ³.

¹ Ex iis collige haud temere a nobis dicta, quae coniectando scripsimus in vol. v
operis Cartas de San Ignacio, pag. 128, not. 2.-Polancus, ex com„ Patri Nicolao Lau-
noyo, ut Petrum Schorichium Romam mittat, aut id probante aut, si expedire videatur,
inscio Romanorum Rege, 13 Septembris; eadem die Petro Schorichio ut Romam veniat.
eidem. ut fratrem Georgium aut ad Germanicum Collegitxm secum deducat , aut ad fa-
cienda exercitia inducat, 25 Octobris.

¹ ignatii patentes litterae . quibus Nicolao Launoyo Viennensis Collegii curam cum
potestate provincialis attribuit, 19 Septembris.—Polancus , ex com. , Patri N icolao
Launoyo , ne diutius moretur professionem emittere; quod si in aliquo dubitet, Sacer-
dotes, qui cum ipso sunt. consulat eorumque judicio se submittat, 27 Decembris.

³ Polaticus, ex com„ Patri Nicolao Launoyo, ne Nicolaum Gaudanum labore nimio
premi permittat, praesertim dum adversa est valetudine, ‘25 Octobris.

