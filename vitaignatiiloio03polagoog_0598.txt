592 Cflnox. Soc. jes,

affirmans Patrum nostrorum in Concilio exempla et doctrinam
vix verbis se satis explicare posse, ostendebat.

409. Tractabant nostri sua studia diligenter, quorum unus
in festo Omnium Sanctorum in aede sacra dominicanorum
coram Universitatis totius proceribus adeo piam, cultam, et
auditoribus gratam orationem habuit, ut se nunquam antea
meliorem audivisse testarentur.

410. Ad aegrotantes nostri aliquando evocabantur, inter
quos mater quaedam majoris xenodochii ordinis D. Augustini,
cum in extremis laboraret, nostros sibi adesse unice cupiebat,
et cum jam auditum amisisset, loquente tamen P. Arnoldo de
patientia et laboribus Pauli, auditum tam exactum recepit (ha-
bebat autem, dum viveret, in ore pia illa mulier hunc Aposto-
lum), ut etiam quae valde submissa voce dicerentur perciperet.
Aderant ei pastor et alii non pauci; at Patrem illa Adrianum ⁶
sibi adesse peroptabat. Adstantibus etiam D. Cancella'rio et aliis
doctoribus et canoniciS, porrecta manu nostrorum se precibus
commendavit; et cum P. Adrianus omnes ad orandum pro ea
hortatus esset et ipse orasset, statim, oratione absoluta, quasi
aliud non exspectanS, exspiravit. Confidebat autem se a purga·
torii poenis cito per orationes quas postulabat liberandam. Sic
alius senex, pastor templi D. MichaeliS, P. Adrianum, cum ani-
mam ageret, evocavit, et ut sibi jubilaeum communicare (con-
cessum enim ei fuerat) dignaretur, petiit, eoque reverenter ac·
cept0, statim e vinculis corporis excessit.

411. Vir quidam, non exiguae auctoritatiS, cum pro more
patriae, ut familiaritate nostrorum uteretur, simul cum eis
cibum capere vellet, responsum ei fuit fratres nostros suis stu-
diis vacare, nec his externis affici recreationibus, At vir bonus
satisfactum sibi putanS, ut alio modo benevolentiam ostenderet,
pulchras et amplas aedes nostris ad inhabitandum gratis obtu-
lit. Alias tamen commodiores cum Dei gratia exspectabant;
nam vir alius dives et Societati amicissimus amplam domum et
in commodissimo loco sitam, quae tribus millibus florenorum
vendebatur, nostris emere diligenter curabat, et paratus erat
quatuor et quinque millia, si opus esset, exponere3 quod, cum
copiosus fructus in vinea Domini per operarios Societatis pro·
venturus exspectaretur, aptissimum ei locum quaerendum exi·
stimabat. ⁷

