ΑΝ. 1552 659

quod eam resignationem non esset consecutuS, in Societate
non perseveravit.

DE comAEfflo GANDIE‘NSI

544. Ρ. Baptista de Barma, hujus Collegii Gandiensis Re·
ctor, primum mensem huJus anni, ut superius attigimus, extra
Gandiam exegit, et tam concionibus quam confessionibus et
aliis pietatis operibus populos illos vehementer commovit. Tam
frequentes profestis diebus ad templum conciones audituri ac-
cedebant ut quasi dies festus et jubilaeum aliquod celebrari
videretur, et vix nostris ad cibum aut somnum capiendum
tempus relinquebant; et quia, postquam populo concionatus
fuerat, ad hospitale pauperibus concionaturus redibat, populus
etiam eum sequebatur, immo et cum ab uno loco ad alium
transiret, fame quadam audiendi verbi Dei eum comitabantur;
et ex eleemosyniS, quae ultro eis offerebantur, aliis pauperibus
subvenire poterant. Ternas aliquando uno die conciones populi
frequentia extorquebat, et ita mirum non est si valde ei populi
illi afficerentur et recedentem ad se revocare diligenter cura-
rent. Constituit etiamut doctrina christiana in multis locis do-
ceretur ¹.

545. Inter praecipuos tamen fructus ille fuit, tam extra
Gandiam quam in ipsa, quod multas confessiones generales
aut multorum saltem annorum audierunt, ad quaS, quod prius
integras non fecissent, homines tenebantur. Alius etiam vir
primarius, qui sexdecimlannis concubinam domi habuerat, ex
qua filios susceperat, concionibus ejus Patris sic commotus fuit,
ut ad eum in hospitale se conferret, ut, re cum illo collata,
eamdem foeminam in uxorem duceret. Tres etiam sacerdotes
redeuntem Gandiam secuti sunt, ut ibi commodius et exactius
generales confessiones facerent, quod et fecerunt.

546. Populus Gandiensis ad sacramentorum frequentiam
vehementius inflammatus fuit; et ita non exigua ejus pars ad
sacramenta crebro admodum ad nostros accedebat, et, ut erant

 

¹ PolancuS, ex com„ Patri Joanni Baptistae de Barma, ut non obstante Rectorls
officio, concionando et xenodochiis visitandis operam, cum possit, det, 2 Februarii.

