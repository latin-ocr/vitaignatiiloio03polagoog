ΑΝ. 1552 603

diveS, qui, omnibus relictiS‚ se velle Deo servire affirmavit et
adsumenda exercitia ad eremitorium Magdalenae se venturum
constituit; quod Archidiaconus jam dictus et alii se facturos
receperunt. ·

432. Die martis, post sacrum, cum Patribus in ipsorum re-
fectorio pransuS, apud eosdem cum consolatione et utilitate
eorum concionatus est; et post meridiem ex urbe decessit et
officialem Episcopi cum aliis primoribus, qui deducere ipsum
volebant ex urbe, ire prohibuit, quamvis archidiacono et cui·
dam canonico per mediam-leucam venire permisit, et magna
affectos consolatione eoS, sicut et urbem Victoriam, reliquit.
In oppidum, quod Villam novam vocant, eo die pervenit, et die
mercurii mane ad templum Missam celebraturus venit, qua per-
acta, licet plueret,‘Bilbaum versus pergebat.

433. Exspectabam autem eum in oppido DurangO, et prae—
tor cum comitatu honorato eum excepit etin oppidum induxit,
ubi post sacrum pro more suo concionatus est. Zornozam eo-
dem die progressuS, ibi die veneris sequenti et celebrare et
concionari constituerat; sed tanta vis pluviae deciderat, ut ad
ecclesiam transire non potuerit, cum magnus quidam torrens
viam sic inundasset ut transitum non permitteret. Hoc etiam
injuria temporis effecit ne ex oppido Zornoza toto die posset
recedere.

434. Sequenti autem Bilbaum ante meridiem pervenit per
praerupta quaedam montium loca, ut aquarum molestiam evi-
taret. Divertit autem ad hospitale pauperum cum magna sua
consolatione, nec inde avelli potuit. Eo se magistratus oppidi
illius cum senatu et primoribus ad eum salutandum contule-
runt, et officiose om'nia obtulerunt; et nobilis quidam Dominus
Tristanus de LeguizamO, qui praepositus major vocabatur,
cum comitatu primariorum virorum eumdem invisit. Hic prae-
ter morem concio in diem sequentem per praeconem publicata
est; et, quia nova quaedam Missa celebranda erat, post concio-
nem ea dilata est. Fuit autem magnae utilitatis haec concio, in
dominica sexagesima habita. Post meridiem vix aliud quam
salutantes primarios viros excipere ac dimittere potuit , et ta·
men in diem lunae sequentem, in quo cathedra B. Petri celebra-
tur, in aede Sti. Antonii praedicare debuit. Fuerat quidem
prius ea concio venerabili cuidam religioso commendata, sed

