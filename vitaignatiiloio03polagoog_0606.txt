600 Canon. Soc. Jus.

DE Ρ. FRANCISCO BORGIA

ET OGNATENSI COLLEGIO

425. Primis duobus mensibus hujus anni in Provincia Gui-
puzcoae Ρ. Franciscus Borgia versatus est, et quamvis in ere—
mitorio Magdalenae prope oppidum Ognate resideret, per va·
ria oppida illius provinciae excurrebat ‚ et in eisdem conciona-
batur et confessiones audiebat, et tanto cum fructu, ut scribat
parochus oppidi de Vergara, cognomine Solis, quod, si quis non
ageret de vitae emendatione et de rebus ad Dei obsequium per-
tinentibuS, erubescendum sibi omnino existimaret , et pro nihilo
haberi se dignum esse. Emendicabat etiam aliquando Ρ. Fran-
ciscuS, quod erat non minus sacto quam verbo concionari. In
quodam oppido his diebus cum ad eleemosynam petendam
egressus esset, tanta devotione populus ad id concurrebat, ut
brevi tempore super ducentos panes et quindecim capones et
magnam carnis copiam atque olei, quae non solum nostris sed
etiam pauperibus abunde sufficeret, dederunt ¹.

426. Ipso die Purificationis Lazcanii concionatus est. Domi-
nus autem ejus loci, qui inter primarios ejus provinciae cense-
batur, saeculari habitu relicto, ecclesiasticum, quo utitur Socie-
tas nostra, induere decrevit, et, ad eremitorium Magdalenae
venien5‚ a Ρ. Francisco spiritualibus exercitiis excultus est, et
in Ognatensi Collegio se litteris velle dare operam affirmabat,
et, mutato nomine, Philippus de Jesu vocari coepit. Vir erat pru·
dens, et haec eJ‘us mutatio magnae admirationis in ea provincia
causa fuit. Ut autem rebus filiorum suorum consuleret, domum
redire debuit.

427. Hoc ipso tempore Vicarius oppidi de Zumaya, sacrae
theologiae licenciatus et egregie doctus et in magna existima-
tione integritatis habituS, cum Hierosolymam ivisset ac rediis-
set, religionem ingredi constituerat, et arbitrio P. F rancisci se
totum commisit. Non tamen expedire visum est P. Francisco ut
ipsi consilium daret ad quam potissimum religionem accedere

¹ Ignatins Patri Francisco de Borja, ei potestatem tribuens ut libere , quo magistu
Domino ad proxImorum utilitatem facere Judicet, intra Hispaniam . se conferat, 2 Ja-
nuntii.

