. ΑΝ. 1552 735

tra turcas Goa discedebat. Itaque, cum in* studiis tam multas
horas consumerent, super tres horas orationi mentali singuli tri-
buebant, praeter sacrum et exhortationes ac colloquia spiritua·
lia; et credendum est quod vir spiritualis Ρ. Gaspar sic expedire
eo tempore et eis collegialibus Judicaret; cum tamen qui aerem
illum Indiae perspectum experientia habebant, inter quos ipse*
P. Franciscus Xavier fuit, affirmarent studiorum ac spiritua-
lium exercitationum labores in India tolerari difficile posse, et
ideo ex Europa viros doctos et in virtutibus exercitatos mitti
peterent, quod in India tales fieri non possent propter debilita-
tem ciborum et aeris intemperiem.

680. Hos tam assiduos labo1:eS, quos P. Gaspar suis injun-
gebat, injung endos non esse in universum constat, cum ipsae
constitutiones nostrae, quae tunc promulgatae non erant, magis
limitatum hoc tempus et ad moderationem majorem reductum
praescribant3 et ideo sancti hujus ‘viri gesta miranda potius
quam imitanda diximuS‚ non solum quae in gubernatione alio-
rum sed quae in seipso ut strenuus operarius et magna chari·
tate fervens praestitit3 nam et ipse, ut res ipsa docuit, brevis·
simo tempore viribus exhaustis et labore consumptiS, ex hac
vita migravit, magno quidem suo bono, ut credendum est, pe·
regrinationem hujus vitae absolvenS, sed Societatem, immo et
Indiam, perutili opera sua et valde necessaria privans.

681. Sed ad ea redeundO, quae Goae gesta sunt, sex vel se-
ptem· tyrones Christi in Societatem his diebus P. Gaspar admi-
sit, inter quos is etiam Fulgentius Freire, qui arcis ac praesidii
Diensis supremus judex fuerat; aliqui inter hos nobiles fuerunt;
et ex orphanis quidam, qui ex Portugallia venerant, qui inter
alios velut exemplar virtutis habebatur.

682. Ad proximi aedificationem excitandam tota hyeme
quatuor supplicationes vel processiones singulis hebdomadis.
P. Gaspar fieri curabat, et unus ex pueris orphanis ad gradus
ecclesiae, ad quam se conferebant, de Passione Domini in mo-
dum concionis aliqua proponebat. Sequebatur has supplicatio- ,
nes innumerabilis hominum multitudo, et egredi a Collegio sole·
bant octoginta vel nonaginta poenitentes , qui se flagellis cae-
debant; occurrebant autem ex ecclesiis cum facibus accensis,
Hi pueri orphani instructi erant ad jnramenta reprehendenda,
quorum abusus in ea civitate nimius erat; et tam acriter id

