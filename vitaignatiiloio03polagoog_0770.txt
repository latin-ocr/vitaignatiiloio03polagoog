'764 Canon. Soc. Jsss.

quod animal terrestre edere, quod, licet domi reperiant et quidem
venenosum, religio est illis occidere. Ab hominum tamen caede
sua religione non prohibentur. Quartum genus hominum est,
qui gallinaS, apros et alia silvestria animalia occidunt, sed a
vaccis occidendis abstinent, quod in eas post mortem transire
animas hominum persuasum habent. Omnes autem idola lapide,
aere et auro confecta colunt, et amplissima templa, quae pago·
des vocant, in quae conveniunt ut suis idolis immolent; et ad id
suos habent sacrificiorum ministros, quos diogos et ciangata-
ros appellant, qui in sua superstitione vulgo praestantiores pie-
tate habentur, et croceis vestibus utuntur. Nullus horum adspe-
ctum Patris Morales ferebat; si quando eisin plateas obvius fie-
bat, statim fugiebant quousque transiret. Cum duobus locutus
est, qui eum declinare non potuerant, sed nihil de suis legibus
ei aperire voluerunt, nec ejus interrogationibus respondebant.
Cum foras prodeunt, caput et vultum subtili quodam velamine
operiunt; domos habitant prope pagodas; aedificia quidem mi·
nus magnifica sunt quam insignes ecclesiae Europae, sed auro
purissimo contecta conspiciuntur.

734. Regio omnes alias superare foecunditate censetur, fe·
racissima est rerum, ac praesertim animalium, quae alibi non in-
veniuntur; elephantos tanta mole corporis alit, ut duo navim e
mari educere ac rursus in mare deducere valeant; capiuntur
autem, adhuc catuli, a venatoribus non infrequenter, et alii
etiam adultiores aetate; nec so'lum in sylvis sed in urbibus suos
foetus procreant et alunt, et cernebantur in plateis elephanti,
qui suis a tergo sequentibus pullis incedebant, et ea facilitate et
ad eumdem usum aluntur, ad quem J‘umenta in Europa, nam ad
terram se prosternunt ut onera suscipiant. Habent boves et
vaccas silvestres et quoddam genus ferarum eis simile, quas
mecrus nuncupant, quarum carnes nobilibus indigenis et lusi-
tanis in pretio sunt; habent et bufalos nigros quorum lacte vi·
ctitant incolae; aprorum, et porcorum spinosorum, leonum, ty·
gridum, et simiarum, multiplex genus ibi oritur; pratianae ¹
simiae canum magnitudinem referunt, et quinque cubitorum
caudam habent, mansuetum animal, alba facie, reliqua parte
corporis nigra. Sunt et alia innumera animalia terrestria, vo-

 

 

¹ Sic; forte melius prasianae.

