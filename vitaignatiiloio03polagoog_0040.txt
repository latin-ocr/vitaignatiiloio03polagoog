34 Cimon. Soc, Jes,

mo Pontifice id obtinuisset, mirum cum quanta actione gratia·
rum id sanctum munus fuerit exceptum. ’

66. Cum autem ex Africa victor, Deo juvante, Joannes de
Vega Pro—rex, Aphrodisio capta (Africam vulgo vocabant),
unde Dragut, pirata insignis, Siciliae et Italiae oras facilius in·
festare poterat, in Siciliam rediisset, rogavit civitas Messanen-
sis P. Natalem, ut ipsius nomine Pro-regem adiret, ac eum no-
mine ipsius civitatis de PraesidentiS, qui obierat, morte conso-
laretur, et quod praecipuum erat, ut liberationem quinque jura-
torum qui damnati et in exilium missi fuerant, impetraret.
Panormum ergo se contulit P. NataliS, ubi ante adventumPro-
regis aliquot dies utiliter et magna cum consolatione sua et
fructu substitit, ut de rebus ad illius Collegii promotionem age·
ret. Inde Drepanum, ubi Pro-rex versabatur, nomine civitatis
ipsum invisit, et e quinque juratiS, trium liberationem omnimo·
dam impetravit et reliquorum in locum viciniorem Messanae et
commodiorem translationem3 et quia hi duo poenam majorem
commeruerant, haec translatio non minus quam aliorum libera-
tio civitati satisfecit. Cum multis reliquiis Sanctorum, quas illi
Domina Isabella, Pro-regis filia, donaverat, Messanam rediit,
et multum consolationis civitati attulit. Eo tempore , scilicet ad-
ventuS, cum magna animorum commotione nostri concionaban-
tur; auditores autem plures erant quam ut eos templum capere
posset; ad sacramenta etiam solito frequentius accedebant.

67. Non omittam quod egit P. Natalis de abstinentia, quae
die veneris fit, ad jejunium more Ecclesiae redigendam, quia
videbatur in coenularum modo excedi3 sed circa id P. Ignatio
nihil immutandum esse videbatur ¹. .

68. In monasteriis monialium et in compitis viarum publi-
carum conciones vel exhortationes habitae sunt et tantopere
aucta est communicantium frequentia, ut non jam eis in fine
sacrorum, sicut priuS, posset satisfieri, sed in altari separato
sacerdOS, qui ad hoc unum vacaret, est constitutuS, et vulgo
reformatam esse magna ex parte civitatem illam propter morum
in multis mutationem dicebant ².

 

¹ PolancuS, ex commissione, Hieronymo Natali, de Jejunio diei Veneris, ne quid
inducat praeter morem romanae domus, ubl uniuscujusque arbitrio id relictum est , 6
Decembris.

2 Polaticus, ex commissione, Hieronymo Natali, de Abbatlosa monasterii Sanctae

