204 Canon. Soc. JEs.

stum Bononiae exegit, et ut scripsit P. F ranciscus Palmius,
magna cum consolatione auditorum ibi concionari festis et do·
minicis diebus coepit, et in spiritu et virtute Eliae eum venisse
affirmat, reprehensor vitiorum acerrimuS, zelo domus Dei ple·
nus. Parum loquebatur, minus comedebat, multum laborabat,
ut nostris etiam admirationi esset et eorum’, a quibus prius co-
gnitus erat, expectationem in concionandi talento superabat, in
confessionibus audiendis infatigabilis erat, et omnes ad bene
agendum sic urgebat ut amore aut timore quodammodo ut in-
trarent in domum Domini compelleret, et tanta ejus fides et
charitas cernebatur ut omnia illi bene succederent; nec studium
magnum concionibus impendere poterat; immo hoc illi accidit,
cum esset Bononiae, ut cum quodam die festo P. Franciscus
Palmius eum invitaret ut concionaretur, invitatum se ille non
intellexit, unde se non praeparavit. Cum igitur ad concionem
esset pulsatum et populus convenisset, simul Sylvester et F ran·
ciscus in templum se conserunt et alter alterum concionaturum
putabat3 cum ergo populus exspectaret concionem, perconta—
tu's est sacrista uter eorum esset concionaturus. Dixit P. Fran-
ciscus: concionabitur P. Sylvester; ille vero id pertinere ad
P. F ranciscum dicebat. Demum rogatus Sylvester a Ρ. Fran·
cisc0, suggestum ascendit et, cum nihil studuisset, tam prae-
claram concionem tamque fructuosam ac spiritu Dei plenam
fecit, ut quotquot eum audiebant, in fletus resolvi cernerentur,
et multi ea concione permoti, relicto saecu10, Deo servire con-
stituerunt, et antequam ab ecclesia recederent, multi sunt con·
fessi.

84. Nec solum hoc tempore, quo Bononiae versatus est, in
templo nostro D. Luciae sacro est concionatuS, sed frequenti
etiam auditorio in templo Stae. Helenae id ipsum praestitit semel
atque iterum cum multis lacrymis et commotione eorum, qui
aderant. Moniales etiam eJus monasterii per spiritualia exercitia
ad magnam sui cognitionem adduxit, et confessiones generales
cum magnis fletibus ei fecerunt. Et cum quidam ex quadraginta
senatoribuS, Romeus vocatuS, initio hujus mensis Bononiam
venisset, qui contrarium Societatis ministeriis se ostendebat,
sic mutavit sententiam, ut aliquem omnino de Societate neces-
sarium esse ad reformanda monialium monasteria diceret et
largis pollicitationibus erga ipsum uteretur. Quando autem Bo·

Χ

