ΑΝ. 1552 «143

61. Sequenti die lectiones sunt inchoatae et multi ad eas
audiendaS, praesertim ad scholam P. Oliverii, confluxerunt, alii
*ut audirent, alii ut ordinem ac eruditionem praeceptorum obser-
varent, alii etiam, ut quidam ludimagistri et paedagogi, quibus
nostrorum adventus et aperta schola, ut assolet, displicebat, ut
si quid deprehenderent, ignorantiae notam nostris inurerent.
Fuerunt aliqui insolentiores inter caeterOS, qui etiam publice
reprehendere Ρ. Oliverium sunt ausi, qui, observata modestia,
reprehensores ignorantiae suae convicit3 et cum illi, ut male
dicta defenderent, latine loqui inciperent, sic impegerunt in
grammaticorum regulas ut scholasticis circumstantibus risum
excitaverint, et cum pudore ipsi recedere cogerentur, dum plus
sapere quam oportebat voluerunt, ignorantiae suae specimen
publice praebentes. In aede igitur Divi N icolai lectiones inchoa-
tae sunt, ad quas etiam aliqui ludimagistri, ut auditores Jam et
non ut censores, assidue accedebant. In lectionibus autem variis
latinae et graecae linguae, in compositionibus ac disputationi-
bus scholasticos diligenter exercebant.

62. Cum autem scholae publicae urbis praeceptore destitu-
tae tunc essent, institerunt senatores ut nostri ad tempuS, dum
ipsi alium praeceptorem pro more suo illis praeficiebant, curam
susciperent. Cum autem consultus P. Ignatius civitati et Car·
dinali Sanctae Crucis id cupienti morem gerendum censeret, ad
publicas scholas se nostri transtulerunt, in quibus scholastico·
rum numerus ad centum quinquaginta ascendebat; et quidam
'in re litteraria egregie scholastici proficiebant, majoresque in
dies progressus facturi credebantur.

63. Quod ad spiritualem autem profectum attinet, varius is
admodum erat, nam aetate adultiores effrenata juventutis licen-
tia et spiritu quodam militari, quo in illa civitate institui sole·
bant, non multum consolationis de suo in virtutibus progressu
nostris dabant. Hic enim mos erat juventutis Eugubinae ut,
coactis agminibus et armis instructi, quasi signa collaturi, omni
modestia calcata omnique observantia, per urbem festis diebus
armati incederent, et aliqui, qui vix videbantur ensem trahere
posse, cum armis tamen ac instrumentis bellicis, vexillis ac
tympaniS, turmatim, parentibus ac superioribus consentien-
tibuS, vagabantur. Hi autem, si quid peccassent, punitionem
omnino detrectabant; et, quamvis correctorem nostri diligenter

