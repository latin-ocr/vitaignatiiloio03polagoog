Ax. 1552 505

ciam delegarunt; et in utraque functione cum non poenitenda
aedificatione monialium, immo et civitatiS, versatus est3 ettam
in monasteriis quam in populo observari poterat quod brevi
tempore a pristinis moribus et consuetudine prava homines
recesserint. Nonnulli etiarn adolescenteS, peractis exercitiis
spiritualibus, ad diversas religioneS, quod minus apti ad Socie-
tatis nostrae institutum viderentur, accesserunt ; aliquae etiam
virgines monialium monasteria ingressae sunt, aliae brevi in-
gressum parabant.

221. In quodam extra civitatem loco multos mendicos civi·
tas congregaverat, qui ibidem ex eleemosynis alebantur. Cum
autem quidam ex civibus primariis ad id deputatis obnixe
P. Franciscum Palmium rogarent ut pauperes illos pro con-
cione populo commendaret, id facile et non sine fructu obtinue-
runt. Postularunt etiam ut ad eos ire aliquando non gravare-
tur, et ad pie christianeque vivendum hortaretur. Diebus ita-
que festis eo se conferebat, et bis terve in hebdomada eisdem
concionabatur, et cum P. Andrea eorum confessiones audire et
eisdem pauperibus sacramentum Eucharistiae communicare
coepit3 et curn paucissimi inter eos invenirentur, qui dominicam
orationem, angelicam salutationem et symbolum apostolicum,
ut decet, tenerent, sedulo ut haec addiscerent curaverunt, et
etiam ne otio torperent, ut ibi in aliquo opere exercerentur ope·
ram dederunt. In ipso die carnisprivii plusquam quadraginta
utriusque sexus ad confessionem et communionem devote ac-
cesserunt.

222. Sed inter multa, quae ad aedificationem fiebant, ali·
quid hoc anno Bononiae accidit, quod diabolus ad infamiam no·
strorum, ut mendax et mendacii pater, convertere voluit. Qui-
dam sacerdOS, qui parocho templi Sanctae Luciae in illa paro-
chiae cura suam operam locaverat, in quodam facinore depre-
hensus et in carcerem conjectus cum esset (Aloysio illi nomen
crat), vox in vulgus spargi coepit quod nostri, qui in templo Di-
vae Luciae Societatis ministeria exercere solebant, facinus illud
perpetrassent; quae res non levem infamiae notam inurebat.
Cum autem in publicum prodiret pro more suo P. Franciscus
Palmius, quidam admirabantur, quia captum eum intellexerant;
quidam interrogabant quomodo se res illa habuisset; alii, cum
ad nostros id non pertinere intelligerent, congratulabantur, nec

