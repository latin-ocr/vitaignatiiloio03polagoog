Ax. 1552 669

decim fere annos natum, in Societatem admittere quodammodo
coactus Ρ. Araoz est; cum enim tam acri esset ingenio ut suos
condiscipulos studii philosophici longe anteiret, tam instanter
ut admitteretur Ρ. Provincialem ursit, ut ei resistere non po·
tuerit; et, cum quidam vir nobilis, qui ut filium eum habebat,
et ejus etiam praeceptor revocare adolescentem ab hoc insti-
tuto conati essent, tantam ei constantiam dedit Dominus ut
eos ad probandum suum propositum adduxerit; et tam nobilis
ille quam praeceptor ejus cum multis discipulis ad salutandum
P. Provincialem venerunt: et fatebatur magister, qui et sacer-
dos et theologus erat, se ut admitteretur ipse in Societatem pe-
titurum esse, nisi jam stipendium a civitate accepisset ad ar-
tium cursum conficiendum.
· 566. Jam hoc tempore cum negotia Collegiorum ,cresce-
rent, et grave esset P. Ignatio et iis, quorum opera Romae
utebatur, omnia illa per se, ut prius fecerant, curare, procura-
torem externum, qui Collegiorum -negotia in romana curia solli-
citaret, constituit P. Ignatius et ad Ρ. Araoz scripsit ut ad ejus
expensas suam ratam partem hispaniensia Collegia conferrent.
567. Caesaraugustam Valentia se contulit; ubi aliquandiu
versatus et rebuS, ad illud Collegiolum pertinentibuS‚ tractatiS,
17 Junii inde recessit; et in oppido quodam Comitis Rivagor·
‘zae Dominum Joannem de Borgia invenerunt, cum quo simul
ad provinciam Guipuzcoae profectus est, ubi *litteras invenit
'Ducissae de FriaS, quae ipsum ad Domum Reginae evocabat.
Ibi, ut superius diximus, P. Franciscum invenit cum sociiS, et
ipso die, qui B. Petro sacer erat, cum magna aedificatione
concionatus est. Inde in provinciam Guipuzcoae rediit, et pace
inter aliquos dissidentes concilianda occupatus fuit. Septembri
mense denuo rediit ad Reginae Domum ad negotia quaedam ma-
gni momenti tractanda. Intellexit autem circa id tempus Patrem
Simonem a Patribus Mirone et Torres extra Portugalliam mis-
sum esse ut Collegiorum provinciae Aragoniae curam gereret;
et sibi pergratum fuisse scribit quod praecipua pars oneris ab
eo translata in Ρ. Simonem suerat, et rogavit per litteras ut
quod reliquum erat oneris in eumdem transferret; nam, ut ma-
ter, potius uni totam provinciam dari quam dividi .optabat; et
nihil sibi prius ea de re scriptum esse alios mirari; se autem
gaudere quod praevenisset eum in benedictionibus suis. Scribit

