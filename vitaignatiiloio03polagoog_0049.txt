Ax. 1550 · 43

qualis esset, aliunde se informationem non habere, existimatum
est non esse quidem oblitum Imperatorem, sed a quibusdam
ejus ministriS, qui, cum esset in Germania, non admodum
aequos se praebuerant P. Nicolao Bobadilla, eam dubitationem
profectam esse; et sponte sua Pro-rex dixit velle se Imperato-
rem plenius de Societatis nostrae rebus informare; unde con—
firmationem Societatis authenticam ad Imperatorem misit, ac
supplicavit ut a Summo Pontifice et Cardinali Burgensi, Ducis
Albani fratre, et a Rege Romanorum F erdinando et a Principe
philippe, filio suo, informationem peteret; et quam utilis Socie-
tas futura esset, non solum in regno Siciliae, sed etiam in Africa
et Asia et ubique gentium significavit; unde quod daemon ad
imminuendum Societatis progressum tentaverat, ad eum promo·
vendum convertere Pro-rex adnisus est.

89. Conversarum coenobium egestate premebatur, et ad eas
sublevandas et meretricibus viam ad salutem aperiendam, haec
ratio inita est. Publico edicto hoc genus foeminarum prohibe·
batur ne pallia (quo genere amictus foeminae uti solent Pa-
normi) gestarent, scilicet, ut ea ratione ab honestis foeminis
secernerentur. Illae autem sine pallio incedere erubescenteS,
nec in publicum ire volenteS, nec communionibus nec sacris in·
tererant. Accedebat etiam aliud incommodum, quod pauper-
culae, licet honestae, muliereS‚ cum non haberent unde sibi pal·
lia compararent, meretrices a multis habebantur; ut utrisque
ergo ac simul monasterio conversarum consuleretur, curatum
est ut alio edicto publico promulgaretur ut meretrices illae,
quae cuperent sibi usum pallii concedi, sese primo die sabbati
cujuslibet mensis ad templum quoddam conferrent , ubi concio·
nem ad conversionem earum applicatam audirent, et nomina
sua adnotari curarent, et singulae duos regales singulis mensi
bus in eleemosynam conversarum erogarent. Primo ergo sab·
bato Maii quatuor matronae primariae civitatiS, et cum eis
P. Jacobus Laynez et Hieronymus Domenech, adhibito eccle·
siae sacerdote et notari0, convenerunt. Accessere eodem die
septuaginta meretrices et magno cum silentio et multis cum
lacrymis concionem audiere, et suas eleemosynas obtulere.
Aliquae autem ex eis quotidie a turpitudine vitae suae reduci ad
honestatem coeperunt. Nec solum ad conversarum usum, sed
etiam ad paupercularum ex eis dotem, ut matrimonio conjungi

