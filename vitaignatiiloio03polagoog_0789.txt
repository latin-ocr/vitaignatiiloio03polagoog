Ax. 1552 783

mine Sanchuam, designaverant, quae triginta leucis a continenti
distat. Eo proinde mercatores lusitani ad negotia cum Sinis
contrahenda conveniebant. Quamvis autem multi dissuaderent
Malacae P. Francisco hanc profectionem, quod capitale esset
advenis in urbibus continentis versari, Sanchuam nihilominus
se contulit. Ibi autem cum quodam Sina convenit ut, accepto pi-
pere, quod in eleemosynam datum ei fuerat, cujus valor ad ter-
centos aureos adscendebat, quadam nocte in civitatem Cantao·
niam, quae maritima erat, constitueret. Persolvebat autem hoc
pretium mercatori Sinae, quia periculo sese exponebat, contra
legem agendO, quae prohibet ne quis advenam in continentem
ducat, et quidem poena capitali. Tam fervens autem erat chari-
tas eJ'us Patris ut, quamvis mortis aut carceris perpetui pericu·
lum impendere sibi satis sciret, subeundum illud sibi existima-
ret, ut ad Dei gloriam aliquos ex eo regno ad salutis viam ad-
duceret.

763. At divina bonitaS, quae haec illi desideria suggerebat
ad majus ipsius meritum, et tamen prius ad Christi imitationem
ipsum ut granum frumenti in ingressu Sinarum jactum emori
vellet, ut alii fructus uberiores reciperent, horum consiliorum
filum abrupit. In morbum ergo incidenS, inclusit sein navi, qua
vehebatur, quae prope portum erat; et cum sequenti die exspe-
ctarent ut foras egrederetur pro more, non tamen est egressuS,
in oratione nimirum occupatus; tantum suspiria quaedam, qui
foris erant, audiebant, et verba quae illi valde familiaria erant:
Jesu, fili David, miserere me& et toto illo die ab omni cibo et
potu abstinuit. Die vero sequenti, qui primus erat Decembris,
dixit se male habere et postulavit ut ex navi in illam insulam
egredi sibi liceret; etex verbis ipsius facile aliqui familiares col·
ligebant, et inter alios navis illius DominuS, quod sibi morien·
dum esse Pater ille praevidisset. Eductus igitur in terram‘, ne
illo quidem die cibi quidquam capere poterat, nec aliud ab eo
quam verba quaedam et colloquia cum Deo et B. Virgine audita
suerunt. Secunda itaque die DecembriS, quae Sanctae Bibianae
saera erat, animam Deo reddidit in deserto quodam monte et
summa rerum omnium inopia, nec ullum de Societate nostra
fratrem penes se habens, ut, solatiis omnibus terrenis destitu-
ωε, in uno Deo omnia inveniret. Undecimus hic erat annus, ex
quo in Indiam erat profectus,

